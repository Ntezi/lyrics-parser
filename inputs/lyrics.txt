1. TURAGUSINGIZA DATA (N' icyubahiro)

1. Turagusingiza Data,
Wow' utuye mu mucyo mwinshi,
Urondora ibyo mu ijuru.
Duteranye imbere yawe
Kubw' urukundo rwawe rwinshi,
Tugushima bitangaje.
Shimwa, habwa ikuzo, Muremyi wa byose:
Alleluya, shimwa, kuzwa, Man' ikiza!
Alleluya, Alleluya!

2. Watuviriye nk' umucyo,
Mana Data, Mana y' ubuntu,
Muri Yesu, Umwana ukunda.
Kubwe ubugingo bwacu
Burakuramya, bugushima,
Bukwamamariza aho uri.
Shimwa, habwa ikuzo, Muremyi wa byose:
Alleluia, shimwa, kuzwa, Man' ikiza!
Alleluia, Alleluia!


2. DUTERE INDIRIMBO NZIZA (N' icyubahiro)

1. Dutere indirimbo nziza,
Duhimbaze Umwana w' Imana
Y' urukundo ihoraho.
Urupfu n' ubugingo bye
Bihishura ubuntu bw' iteka,
Ineza no kugera Iwe.
Ishimwe n' Ikuzo ni Iby' uwo Mukiza.
Alleluya, habw' Ikuzo
Nyagasani, lleluya, alleluya.

2. Yesu, akira ishimwe ryacu,
Wowe uzaba mu bihe byose
Indirimbo y' abizera.
Twacunguwe n' amaraso,
Tuvurwa n' imibyimba yawe,
Twabayeho nk' abazuke.
Ishimwe, ' ikuzo ni iby' uwo mukiza.
Alleluya, habw' ikuzo
Nyagasani, alleluya, alleluya.


3. ESU KUBOHORWA KWACU (N' icyubahiro)

1. Yesu kubohorwa kwacu,
Waturonkeye gucungurwa
Kubw' imibabaro yawe.
Nyagasani utats' ubwiza,
Uduha amahoro, ukunesha,
Ibyishimo n' umugisha.
Mukiza mwiza pe,
Wicaye hejuru, wuje ubwiza,
Wuje ikuzo tukuramye,
Tuzagusingiz' iteka.


4. SHIMWA DATA UHORAHO (Buhoro)

1. Shimwa Data uhoraho! (bis)
Waturonkey' Intebe
Isumb' Ibyaremwe byose,
Utanga agakiza: (bis)
Akira iri turo, ry' urukundo n' iry' ishimwe.

2. Shimwa Ntam' uboneye! (bis)
Wakijij' umukumbi
Witanga ku musaraba.
Wanesheje shitani; (bis)
Mucunguz' ukomeye,
Ushimwe, Ushimw' iteka.

3. Yee, Shimwa Nyagasani! (bis)
Ububasha, n' ubwawe,
Ubwami, ikuzo n' ibwawe!
Mu bihe bidashira (bis)
Tuzaririmba ineza,
Agakiza no gutsinda.


5. MANA UDUHUJE MU RUKUNDO (Dutuje)

1. Mana, duhuje mu rukundo
Dukikije Nyagasani,
Iminwa yacu yamamaza
Urukundo rwawe rwinshi.
Data, izina ryawe ryubahwe!
Shimirwa urw' udukunda!
Abawe barwamamaze ku iy' isi,
Bategereje kwimana nawe.

2. Kubw' ubuntu, Mana itangaje,
Kuva iteka washatse
Kutwinjiza ubwawe Data,
Mu munezero w' iteka
Izina ryawe niryubahwe!
Shimirwa urw' udukunda!
Abawe barwamamaze kw' iy' isi,
Bategereje kwimana nawe.

3. Gushaka kw' urukundo rwawe
Ntikwari kunyurwa neza,
Utibona mu ijuru, hamwe
N' abera bagukikije.
Izina ryawe niryubahwe!
Shimirwa urw' udukunda!
Abawe barwamamaze kw' iyi si,
Bategereje kwimana nawe.

4. Amahoro, n' ibyiza byawe,
Tubifite muri Kristo;
Vuba, mw' ijwi ryo kunesha kwe
Tuzamurwe tumusange.
Izina ryawe niryubahwe!
Shimirwa urw' udukunda!
Abawe barwamamaze kw' iy' isi,
Bategereje kwimana nawe.

5. Mana turagupfukamiye
Mu rukundo rwawe rwinshi;
Soza ibisigaye kuri twe,
Tebutsa kuza kwa Yesu.
Izina ryawe niryubahwe!
Shimirwa urw' udukunda!
Abawe barwamamaze kw' iy' isi,
Bategereje kwimana nawe.


6. TWAMAMARISHE IYI NDIRIMBO (Tunezerewe)

1. Twamamarishe iyi ndirimbo
Imana y' iny' amahoro,
Ku bw' ineza yay' ihebuje,
Yadukinguriy' ijuru.
Dutoneshejwe by' igiciro,
Tw' abahire bayihamya,
Duhanike tuyiririmbe,
N' umutima unezerewe.

2. Imitima yac' isingiza
Imana y' inyarukundo!
Imitim' irakwiringiye
Ubu n' igihe cy' iteka.
Imbarag' ubuntu, ububasha
Biduhesha umugisha:
Kandi itorero ryiringiye
Kubaho kw' iteka ryose.


7. KU BWA KRISTU TUZANYE (Buhoro)

1. Kubwa Kristu tuzanye
Igitambo cyo gushima;
Kandi turakuramya
Hamwe n' abamarayika:
Ushimwe Mana yacu
N' abawe bateranye.

2. Twari mu byaha byacu,
Turi abo kurimbuka,
Utunyaga Shitani
Maze utubera Data:
Ushimwe Mana yacu
N' abawe bateranye.

3. Watugabiye Yesu,
Rwose turamwegurirwa
Muri we tugenerwa
Ikamba ry' iteka ryose:
Ushimwe Mana yacu
N' abawe bateranye.

4. Yesu yatwiringije
Kuza kutujyana vuba
Mu buturo bw' ijuru,
Aho azaza atururutse:
Ushimwe Mana yacu
N' abawe bateranye.

5. Tuzagusingiza ubwo
Uri mw' ikuzo mu mucyo;
Ubwo abera twese
Tuzasubiramo tuti:
Ushimwe Mana yacu
N' abawe bateranye.


8. UKUZWE MUCUNGUZI (N' icyubahiro)

1. Uku zwe mucunguzi,
Wowekinege wa Data;
Kubwo gu ki za ababi,
Uramanuk' uza mw' Isi!
Yesu shyirwa hejuru
Ubuzira here zo! (bis)

2. Waraje Ntama wera!
Wicwa urupfu rubi cyane;
Ariko warazutse
Kubw' ubushobozi bwawe,
Umaraho imbaraga
Z' ikuzimu n' urupfu. (bis)

3. Wuzuye urukundo,
Wiranguz' imibabaro,
Uratuguranira:
Turabohorwa byuzuye,
Yesu shyirwa hejuru
Ubuzira herezo. (bis)


9. MW' ITORERO YESU ASHIMWE (Tutihuta, tuzamuye amajwi)

1. Mw' Itorero, esu ashimwe,
Ahebuje arikunda!
Ubwe yararyironkeye,
Ni Ibidasubirwaho.
Mu nzu ya Data wa twese
Vuba azaryinjiza;
Rirabagiran' umucyo,
N' uko azaryishyira.

2. Mw' itorero, esu ashimwe,
Mbere y' uko ryakirwa
Ahataba amarira
Rizababazw' akanya.
Muri iyo mibereho
Yo gutsinda urupfu,
Umugeni wazamuwe
Ashima Ntama iteka.

3. Mw' itorero, esu ashimwe,
Umukiza n' akuzwe!
Ajy' ababarana natwe,
Tumuri ku mutima.
Wa munsi uregereje,
Ibyacu bimuhamye
Adusange nta mugayo:
Twamamaze ibyiza bye.


10. SHIMWA NTAMA (Tutihuta, tuzamuy' amajwi)

1. Shimwa Ntama, imbazwa Mukiza!
Muri we urupfu rwaratsinzwe.
Umwanzi yahuye n' imbara ga ze,
Ikuzimu na ho ha ramwumvira.
Aleluya, kuzwa Yesu! (x2)
Ikuzimu haratsinzwe, n' urupfu, n' urupfu.

2. Nk' uko Kristo yanzwe n' ab' iy' isi,
Yicaye mu ijuru mu ikuzo rye,
Itorero mw' isi ryarahinyuwe,
Bidatinze rizambikwa ubwiza.
Aleluya, kuzwa Yesu!(x2)
Ikuzimu haratsinzwe,
N' urupfu. (x2)

3. Watubwiye ko uzagaruka,
Yesu, vuba uzaza kudutwara.
Abami batsinze tujye mu ikuzo,
Turirimbe indirimbo yo kunesha.
Aleluya, kuzwa Yesu! (x2)
Ikuzimu urupfu haratsinzwe,
N' urupfu. (x2)


11. TUKUBONA UTAMIRIJE IKUZO MU IJURU (Turumya)

1. Tukubon' utamirijw' ikuzo mw' ijuru,
Kandi tukuramya, tukurangamiye
Ubwiza bugutatse, yagasani Yesu,
Twibuk' urupfu n' imibabaro yawe.

2. Ubwoba n' agahinda wagize ku bwacu,
Kubw' ikamba ry' amahwa no guhemurwa,
Gutukwa no kuvushw' amaraso n' ab' isi,
Byaguheshej' ikuzo mu ijuru Yesu.

3. Ku musaraba wanyoye ibisharira,
Ntihagir' uwita ku gutaka kwawe;
Ub' ushyizwe hejuru ku ntebe ya Data,
Ijuru rirangurur' ikuzo ryawe.

4. Ubw' Imana Data mu gihe gikomeye
Yagutereranye, wana way' ikunda,
Uwategeshejw' amahwa yambitsw' ikamba
Ahabengeran' ikuzo rye mw' ijuru.

5. Wowe Mucunguzi mwiza turakuramya!
Ntama w' Iman' ukwiy' ikuzo n' ishimwe,
Isi n' ijuru bifatanye kwamamaza
Imbaraga hamwe n' ububasha bwawe!

6. Indirimb' ihimbaza ikuzo rya Data
Iva mu mitima dusaby' urukundo.
N' indirimb' ihoraho yahereye kw' isi
Yamamaz' ihimbaze Data na Mwana.


12. KU WADUKIJIJE IBYAHA (N' isheja)

1. Ku wadukijij' ibyaha
Akatwejesh' amaraso,
Nahabwe ubwami n' ubwiza!
Ntam' akwiriye guhabwa
Icyubahiro n' ikuzo,
Ubwam' ubwenge n' imbaraga. (bis)


13. TUVUGE URUKUNDO N' IMBARAGA BY' UMUKIZA (Buhoro, n' umurego)

1. Tuvug' urukundo n' imbaraga bya Yesu,
Twicishabugufi no kuganduka rwose
Yaraje atsind' abanzi bacu bose;
Ku bw' umusarab' abategek' iteka
bategeka iteka.

2. Tuvug' ineza y' Umwami nyir' ubugingo:
Yaratubabarijwe aranahemurwa,
Atubohoza urupfu rwe iteka;
Ahor' atwitaho n' urukundo rwinshi
N' urukundo rwinshi.

3. Tuvuge gukiranuka k' uwo Mukiza:
Yasimbuts' uburiganya bwose bw' umwanzi.
Yanesheje urupfu, bu ni muzima;
Ikuzo rye n' iryacu iteka ryose
Kand' iteka ryose.

4. Tuvuge, uvuge gukomera kw' iteka
K' uwatanze ubugingo bwe ngw' akiz' ubwacu.
Araje mu bwiza, kand' amaso yacu
Azamwitegerez' iteka mw' ijuru
Iteka mw' ijuru.


14. BWIZA BW' IMANA, SHUSHO NZIMA YAYO (Twunz' amajwi)

1. Bwiza bw' Imana, Shusho nzima yayo!
Mwan' uhorah' uramywa iteka,
Izina ryawe rikuzwe ryonyine!
Uzakuzwa na bose iteka.

2. Wavuye mw' ijuru ub' igitambo,
Ku bwawe Iman' ihabw' ikuzo:
Kwer' urukundo no gukiranuka
Biratwa n' umusaraba wawe.

3. Non' ushyizwe hejuru na Dat' ubwe,
Mw' ijuru ahera mu bwami bwe,
Tukubon' ukenyey' ikuzo ryinshi,
Mwana w' umuntu, Muntu wazutse!

4. Turakuramya wowe ufit' ikamba
Ryibuts' imibabaro n' urupfu!
Nyagasani dukikije intebe,
Tuzakuratira hamw' iteka.


15. UTANGA UBUNTU N' IKUZO (Buhoro)

1. Utanga ubuntu n' ikuzo,
Nyagasani, Mana Data, muri Yesu!
Abo watoye bubah' Izina ryawe:
Abishimira kukwizera. (bis)

2. Waduhay' impano y' ubuntu
Yasuts' amahoro mu mitima yacu:
Mw' isi turahirwa: twemerew' ijuru
Mu mucyo w' uruhanga rwawe. (bis)

3. Waduteganyirij' ikuzo
Ritamirije Ntama mu murwa wera:
Tuzabana nawe turi mu byishimo
By' umurimo w' impongano ye. (bis)

4. Mana nyir' ubuntu n' ikuzo!
Abakunzwe nawe, wagabiye Mwuka,
Tuje kukuramya mw' izina rya Yesu,
Ihongerero ryacu ryera. (bis)


16. KUKURIRIMBA, MANA Y' UKURI N' IKUZO (N' umurego)

1. Kukuririmba, Mana y' ukuri n' ikuzo,
Kuramya, gushima, kukunezererwa,
Kwamamaza gutsinda kw' iteka kwa Yesu
N' umugabane twahawe no kwizera.

2. Hakuzw' izina ryaw' ubuntu butangaje
Bwaratwigaragarije bihebuje.
Twari mu mwijima, non' uruhanga rwawe
Rumurikira nez' imitima yacu.

3. Tur' abawe, izina ryawe ryiza Data
Riduh' umunezero n' ibyiringiro.
Mwuk' utwigisha n' ingwate n' ikimenyetso,
Kandi tukwizera iteka nta nkomyi.

4. Gupf' urukundo, n' ubugingo byawe Yesu
Byaduheshej' umugaban' utangaje.
Nta n' umw' ukwiriye na rimwe kwibagirwa
Ko wadutoranyirije kukubaha.


17. KUZURA K' UBUMANA (N' icyubahiro)

1. Kuzura k' u bumana kutage re ranywa!
U butunzi bw' urukundo butazashira! (x2)
Mwan' iteka! Mwan' iteka!
 Ho' r' ukuzwa! Hor' ukuzwa!
Yesu, mu mahoro, Itorerou ku nda
Rikuramya mu ituze! Rikuramya mu ituze!
Rikuramya mu ituze!

2. O Yesu, wowe wicay' iburyo bwa Data,
Wambay' ububash' umucyo n' icyubahiro(x2).
Mana Ikiza (x2)
Umutima, (x2)
Ugupfukamiye, uguh' icyubahiro,
Ikuzo n' ububasha. (x3)


18. MU IJURU KU NTEBE YA DATA (Twihuta)

1. Mu ijuru, ku ntebe ya Data,
Tukubona Mucunguzi,
Mw' ituze kandi no mu mucyo
Utamirije ubwiza!
Umurimo w' ubunt' ushyitse:
Wicay' ahera mw' ijuru,
Aho wahaherew' ikuzo,
Ugandukirwa na byose.

2. Turanesha kuko watsinze,
Nyagasani ukomeye,
Hejuru mw' ijuru mu bwiza
Wabanjirije abawe!
Non' ibyiringiro by' ijuru
Bigushingiyehw' iteka,
Kwizera kw' umutima wacu,
Ur' ibyiringiro byacu.

3. Ushimwe, Mutwe w' itorero,
Ubw' Umugeni wakunze
Azicar' iruhande rwawe,
Asingiza Nyagasani.
Mbeg' umunezero utavugwa!
Twishimir' ubwiza bwawe
N' urukundo rutarondorwa
Ruzabahw' itekaryose.


19. MANA Y' URUKUNDO N' UBUNTU (Mutuje)

1. Mana y' urukundo n' ubuntu!
Twishima duteraniye
Imbere y' ububasha bwawe,
Tukuramya, tugushima.
No kugirango mu mahoro
Tuguture igitambo,
Tukuzaniy' ishimwe ryacu,
Mubavu mwiza wa Yesu.

2. Nyagasani ineza yawe
Ibe mu mitima yacu;
Twumvishe kwaka k' umuriro
W' urukundo rwawe rwinshi;
Bity' ibisingizo bisage
Mu mitima ku bwa Mwuka.
Turirimba impuhwe zawe
N' urukundo muri Yesu.

3. Twishimira gufata imyanya
Duheshwa n' igikorwa cye,
Kandi tukamukurikira
Kuger' iwawe mw' ijuru.
Ahongaho mu ngoro yawe,
Ikinguriw' ukwizera.
Maze ibisingizo Data
Ubyakire ku bwa Yesu.


20. MBEGA UBWIZA BW' UBUMWE BW' ITORERO (Mworoheje)

1. Mbeg' ubwiza bw' ubumwe bw' itorero!
Nyagasani ni bukunezeze.
Waryitangiye mu rukundo rwawe:
Ushaka kuryishyira mw' ijuru.

2. Duteranijwe n' umutima wawe,
Tugukikije dukunzwe nawe.
Mbeg' ibyiza kuramya twese hamwe
Kubw' urupfu n' igaruka byawe!

3. Mbeg' ibyiza guterana kw' abera!
Aho Mwuka wer' atuyobora,
Muri uko kuririmba no gushima,
Tugutuye duhuj' umutima.

4. Nyagasani, kukw' aho ub' uhari,
Mu mudendez' uratunezeza.
Mu mahor' uwizeye wese yumva
Ubushobozi n' ukuri kwabyo.

5. Bizagenda bite niduterana,
Ubw' abera bazakwibonera!
Mbeg' umunezer' utarondoreka,
Ubwo mw' ikuzo bazakuramya!


21. DUHAGIJWE NAWE MUCUNGUZI W' IKUZO (Mutuje)

1. Duhagijwe nawe, Mucunguzi w' ikuzo,
Wongeye kudutumira uyu munsi.
Hagati mu butayu, wateguy' ameza
Yibuts' urukundo rwawe. (bis)

2. Itorero ryawe rigukikije, Kristo,
Ryerekan' urupfu n' igaruka ryawe.
Tumanyur' umutsima, tunywa ku gikombe,
Byibuts' urukundo rwawe. (bis)

3. Waremerewe no gukiranirwa kwacu:
Umutwaro w' imibabar' itavugwa.
None mu mahoro twizihiza umunsi
Utwibuts' uko udukunda. (bis)

4. Tury' umutsima tunywera no ku gikombe,
Amaso yacu yifuza kukureba.
Bidatinze turangij' urugendo rwacu,
Tuzameny' uk' udukunda. (bis)

5. Shimwa, esu Mukiza mwiz' udahemuka!
Tuzakubon' iyo mw' ijuru nta nkomyi,
Maze twamamaze mw' ishimwe ridashira,
Urukundo ruhebuje. (bis)


22. UDUSHYIZE IMBERE (Mutuje)

1. Udushyiz' imbere, (bis)
Mu mibabaro yawe Yesu ngo tubohorwe
Urwibutso rwiza. (bis)
Non' aya meza yera, O Mukiza ushimwa
Yibutsa urupfu n' Igaruka ryawe. (bis)

2. Ifunguro ryera (bis)
Tugejejweho nawe, ku buntu bwawe bwinshi,
N' igihamya nyacyo. (bis)
Dor' amarenga yabyo avug' ibihe byose
Urukundo rwawe, kuwatoranijwe. (bis)

3. Tuvuge duhuje (bis)
Ubuntu n' urukundo, birenz' uko bivugwa,
By' Umukiza wacu. (bis)
Tumuh' ikuzo ryose, n' ishimwe tumwibuka.
Twese turi hamwe,
N' ibya Ntama wishwe. (bis)


23. NIHASHIMWE NTAMA (Muzamuy' amajwi)

1. Nihashimwe Ntama, (bis)
Yitanzehw' igitambo!
We ukiranukira
Kutugez' ahera. (bis)
Wow' ijuru riramya,
Akir' ibisingizo
By' abizera bose bagusanganira. (bis)

2. Mukiza w' impuhwe, (bis)
Dukunda kukwibuka
Dutegerej' ikuzo
Ry' igaruka ryawe. (bis)
Iyo saha yageze,
Tukajyanwa iwawe,
Maze iteka ryose tukagusingiza. (bis)


24. NTAMA WITANZE UKIZA IBYAHA (Dutuje)

1. Ntama witanz' ukiz' ibyaha!
Tubon' uko wadukunze:
Urupfu rubi no kunesha,
Twebwe abo wacunguye,
Dukikije ameza yawe
Twamamaza k' udukunda.
Tukuramya Mukiza udukunda
Turagutegereje mw' ikuzo.

2. Urubyaro rw' abanyabyaha,
Twabonye mu musaraba
Amahoro n' ubuntu nyabyo,
Imbarag' umunezero.
Dukikije ameza yawe
Twamamaza k' udukunda.
Tukuramya Mukiza udukunda
Turagutegereje mu ikuzo.

3. Watwambitse gukiranuka,
Watwogeshej' amaraso,
Twibuka igitambo cyawe
Cyadukinguriy' ijuru.
Dukikije ameza yawe
Twamamaza k' udukunda.
Tukuramya Mukiza udukunda
Turagutegereje mw' ikuzo.

4. Mukunzi, Ubugingo bwawe
Bugaragare mu bawe:
Buri wes' aguhesh' ikuzo,
Wowe uduhaz' ibyiza.
Dukikije ameza yawe
Twamamaza k' udukunda.
Tukuramya Mukiza udukunda
Turagutegereje mw' ikuzo.


25. HAFI Y' INTBE YA DATA (Twunz' amajwi)

1. Hafi y' Intebe ya Data
Ah' aganje mw' ikuzo,
Nyagasani, turabona
Ubwiza bwawe bwinshi.
Ikuzo utamirijwe
Mu bwiza bw' ubumana,
Niryo ritumurikira
Kugeza mu mitima.

2. Ariko ikuzo ryawe
Ntirireshya ryonyine,
Kuk' ubuntu bwawe bwinshi
Bukugaragaraho.
Wamanuwe n' urukundo
Uza mur' iyi si mbi,
Uritanga wishyiraho
Gukiranirwa kwacu.

3. Ntabwo dusobanukirwa
Iby' urukundo rwawe,
Rusumb' isanzure ry' isi
Ntirugir' iherezo;
Kand' umutima wifuza
Ukugaruka kwawe,
Ngo tubone, kurondora,
Iby' urukundo rwawe.


26. ABERA MWE, NIMUZE (Biringaniye, bifatanye)

1. Abera mwe, nimuze turiri mbe,
Twamama ze Ntama mu rukundo!
Yaratsinze kandi yara zutse,
Tuvuge bya bigwi bye bitangaje,
Twebw' abakundwa na Yesu Kristo,
Bakundwa na Kristo.

2. Yatwitangiye kuba igitambo;
Nta cyahagarits' urukundo rwe:
Kugira ngw' adukiz' ikuzimu
Yemey' ibihano by' ubutabera,
Aravumwa:Ni ko yagiriwe. (bis)

3. Himbazwa, wowe gitambo cy' ibyaha,
Wigaruriy' imitima yacu.
Twibuk' urupfun' imibabaro
Dutegereje wa munsi w' ikuzo;
Tuzaboneka:turi umugeni. (bis)

4. Turamamariza kur' aya meza
Urukundo rwawe, Ntama wishwe!
Imitima yac' iri ahatuje,
Isogonger' umunezero mwinshi
Wawe Kristo:waratwishyuriye. (bis)


27. IMBERE Y' INTEBE Y' UBUNTU (Dutuje)

1. Imbere y' intebe y' ubuntu
Turakuramya Muremyi,
Duhawe kukunezererwa
Na Yesu utugeza ahera.

2. Yesu, mutsima wo mw' ijuru,
Watuberey' ibyo kurya;
Tugufitemo ubugingo
Buhorahw' iteka ryose.

3. Ku bw' igikombe gisharira
Yakiriye mu rubanza,
Uwo Mukiza wiyoroshya
Aduha icy' agakiza.

4. Nitwumv' ijwi rya marayika,
Tuzazamurwa mw' ijuru,
Tuzaririmba ikuzo rye,
Tumubone, mbeg' umunsi.


28. ABAWE IMBERE YAWE (Muramya)

1. Abawe, mbere yawe,
Bakikij' aya meza, Mana,
Bishimiye gutoranywa
Bizihiza ubuntu bwawe.
Bishimir' uk' ubakunda,
Bikabamar' ubwoba bwose
Kandi urababumbatiye,
Mukiza ni wowe byose.

2. Wabejeshej' amaraso,
Barejejwe nta n' ikizinga!
Kera bari kure yawe
Non' ubahishe muri wowe.
Ni nde se wabakunyaga?
Uwabahungabanya ni nde?
Ko biringiye bashikamye
Urukundo rukomeye.

3. Nyagasan' abacunguwe
Banezezwa no kukwibuka!
Twibukira hamwe twese
Uko wababay' ukanesha.
Urukundo rwawe, esu,
Urwo dufiteho ingwate,
Rwiharir' imitima yacu
Kugez' ubw' uzagaruka!


29. WATONESHEJWE N' IMANA, NIBWO BUTUNZI (Biringaniye, n' ibakwe)

1. Twatoneshwejwe n' Imana, nibwo butunzi,
Bwahishuye Yesu, no kugira neza kwe!
Mu buntu bw' adukura mu banyabyaha,
Yegurira Imana abayiramya
Bayiramya nyabyo. (bis)

2. Imana yabonye gukiranuka nyako
Mur' Adamu wa nyuma, wayubahishije:
Umwana way' ikunda' ikamwishimira
Yanejej' Imana
Ayigandukira. (bis)

3. Mana, amutanze k' ubw' urukundo rwawe
Kandi yarangije byose ngw' atubohore!
Niwe gukiranuka no kwezwa byacu.
Ubugingo niwe
Iteka n' iteka. (bis)

4. Kuv' iteka ryose, mw' ibanga rikomeye
Wadutoranije mu buntu buhebuje!
Ubu Mana, Mwuka wawe buri munsi
Aduhishurira
Yesu we rukundo. (bis)


30. O YESU GITAMBO CYERA (Buhoro)

1. O Yesu Gitambo cyera!
Waraj' ugeramw' isi
Maz' ufunga i kuzimu
Aho kure y' Imana.

2. Wafash' akamero kacu
Wishyirahw' intege nke;
Kugirangw' ukiz' umuntu
Ub' uw' imibabaro.

3. Yesu wowe bwenge bwacu,
Bugingo n' amahoro,
Buhungiro mu makuba,
Gakiza kac' iteka.

4. Yes' udahemuk' iteka,
Tuzagumana nawe
Kuzagez' iteka ryose:
Uriho tuzabaho.


31. MU GUKIZA ABABI (Bivuye ku mutima)

1. Mu gukiz' ababi, Mwami w' ubugingo,
Wababajwe cyane uranahemurwa,
Nihashimwe Mwana!
Nihashimwe Ntama!
Ganza Imitima: N' igihembo cyawe,
Warayironkeye i Karuvaliyo.

2. Gupfa kubabaje, kwavanyehw' ibyaha;
Wafunz' ikuzimu hateye ubwoba.
Nihashimwe Mwana!
Nihashimwe Ntama!
Shimwa Nyagasani, kubabara kwawe
Kuzan' amahoro, kubohorwa nyabyo.

3. Wadukungahaje uvuye mw' ijuru,
Wigir' umukene, owe Mana Nkuru.
Nihashimwe Mwana!
Nihashimwe Ntama!
Akira ishimwe ry' umutima wacu;
Ube, Nyagasani, uwigaruriye.

4. Mu rukundo rwawe, Mwunger' udukunda,
Udutegurira ibyo kurya byacu.
Nihashimwe Mwana!
Nihashimwe Ntama!
Mukiz' ab' ukunda baranezerewe,
Bishimir' uburyo ubitaho neza.

5. Tugenda mw' ituze tugan' umurage;
Uzahora ari umurage wacu.
Nihashimwe Mwana!
Nihashimwe Ntama!
Mucunguzi Mana, wowe udukunda,
N' uhabw' imbaraga n' ubwami n' ishimwe!

6. Mu bihe by' iteka tuzagusingiza
Mu rukundo rwawe, no gutsinda kwawe!
Nihashimwe Mwana!
Nihashimwe Ntama!
Ganza imitima n' igihembo cyawe,
Warayironkeye i Karuvaliyo.


32. NINDE WARUVUGA, NI NDE WAMENYA NEZA (Byumvikana)

1. Ninde waruvuga, ninde wamenya neza
Urwazanye Yesu, rukamuzana mw' isi;
Ahw' i Getsemane, ahw' i Gologota,
Ugahinguranywa n' Imyambi y' Imana.

2. Ntabwo, Nyagasani, ar' ingabo z' ijuru
Cyangw' ibyo wakoze bigaragara hose,
Si n' imuhengeri, cyangwa s' ikirere
Byakwamamaz' urwo rukundo rw' iteka.

3. Urukundo rwawe n' ubuntu bitavugwa,
Nind' uzabirata, atar' abanyabyaha
Ubwawe wagiz' abami n' abatambyi,
Abo wakijije urupfu n' ibyarwo.

4. Abo wacunguye mu munezero nyawo
Bazakuririmba, bazagushimagiza.
Warabironkeye umenenny' amaraso,
Bazabana nawe iteka mw' ijuru.


33. TURAKUBONA WENDA GUPFA (Irandaga kandi turamya ituje)

1. Turakubona wenda gupfa,
Wiranguz' imibabaro.
Tukubon' uta ng' ubugingo,
Yes' udukiranukira.

2. Gupfa kwawe, gitambo cyera,
Kub' imbere yac' iteka!
Amaraso yaratwejeje,
Adukingurir' ijuru.

3. Krist' urukundo rwawe rwinshi
Rutwinjira mu mitima,
Upfira ibyaha by' abantu:
Ur' Imana yac' ikiza.


34. WOWE WADUTEGURIIYE UMWANYA MU IJURU (Buhoro)

1. Wowe waduteguriy' umwanya mw' ijuru
Ah' uzaban' igihe kimwe n' abawe,
Turarata gutungana n' ubuntu byawe,
Urukundo rwawe rutarondoreka. (bis)

2. Koko, Nyagasani, tuje ahera hawe
Ngo tunezererwe gusabana nawe;
Nubwo hano kw' isi twumva uturi kure…
Dutegerej' umunsi tuzakubona. (bis)

3. Mbeg' umunsi mukuru kw' itorero ryawe,
Ubw' uzaryinjiz' ahera ho mw' ijuru!
Rizuzura amahoro n' ikuzo byawe
Mu gitaramo cy' ubukwe bwo mw' ijuru. (bis)

4. Tugitegerereje ino, yagasani,
Dusangir' ibyateguwe n' urukundo,
Tuhamamariza ubuntu bwawe bukiza,
Kubabar' urupfu n' igaruka ryawe. (bis)


35. WEMEYE KWICWA NK' INTAMA (Turandaga kandi turamya)

1. Wemeye kwicwa nk' Intama, esu,
Ku bw' ibyaha byacu, wowe Mukiza.
Mbeg' urukundo, mbeg' ineza nyinshi!
Wapfuye kugira ng' uduki ze.

2. Mu gih' ugukiranirwa kwacu
Kwagutey' imibabar' itavugwa,
Urupfu rwawe rwaratubohoye:
Uturonker' ubuntu n' ihirwe.

3. Nyagasan' ububasha n' ikuzo,
Ubwiz' ubweng' ubwami n' ibya Yesu!
Guhera ubu mu mitima tuti:
“Ubahwa Mucunguz' ukomeye”!


36. NTAMA, KU BW' IMIBABARO (Irandaga kandi turamya)

1. Ntama, ku bw' imibabaro,
Wikorey' imiruho yacu,
Maze ku Mana Data tuba
Abami kand' Abatambyi.
Twese hamwe tuguhaye
Icyubahiro, no gushimwa,
Ububasha no kuganduka,
Na none turakuramya,
Bibe bityo Nyagasani. (bis)


37. YEWE NTAMA NYIRIKUZO (N' umurego)

1. Yewe Ntama nyir' ikuzo!
Wasiz' ubwiza bw' ubumana
Wambara ikamba ry' amahwa,
Ukiz' umukumbi wawe.
Turaririmbira hamwe
Duhimbaza kunesha kwawe.
Ni ryari tuzaririmbira
Urukund' imbere yawe?
Ngwino Nyagasani, Amen.


38. RUKUNDO RUHEBUJE (Buhoro kandi byumvikana)

1. Rukundo ruhebuje! (bis)
Mbega guca bugufi!
Mwana w' Iman' asa natwe.
Yishyirah' urubanza (bis)
Ab' ikivum' arapfa
Kugirango adukize.

2. Umwana w' ikomeye, (bis)
Apfir' ibyaha byacu
Maz' azuka mu mbaraga.
Intore twamamaze, bis)
Ugutsinda kwa Yesu:
Twiringizwa n' ikuzo rye.

3. Twacunguwe na Kristo, bis)
Tuzukira muri we
Turirimban' ibyishimo!
Mukiz' uri mw' ijuru (bis)
Waratsinz' uraganje:
Kuzwa, kuzw' ubudahwema!


39. TUKWITEGEREZA MU IKUZO (Byumvikana)

1. Tukwitegereza mw' ikuzo,
O Mukiza!
Twishimiye gutsinda kwawe,
Murengezi!
Iteka mu buturo bwera
Ur' iburyo bw' Imana Data,
Wowe wamanuts' uza mw' Isi
Woroheje!

2. Wabay' ikivume ku bwacu,
O Mukiza!
Warababaye bikomeye,
O Mukiza!
Wamenny' amaraso ku bwacu,
Atwezaho ibyaha byose. .
Tubeshwaho n' urupfu rwawe,
Yesu Mwiza!

3. Dutegereje k' ugaruka,
O Mukiza!
Wavuz' uti, nzaza mbatware,
Murengezi!
Mbeg' umunezer' utavugwa!
Kukureba neza uk' uri,
Tuzahindurwa duse nawe,
Man' ikiza!


40. NI YESU N' UBUNTU BWAWE (Dutuje kandi tunezerewe)

1. Ni Yesu n' ubuntu bwawe,
Umusaraba wawe,
N' umucyo w' amaso yawe
Bidutsindishiriza.
Ubu turi mu mahoro
Yawe Mukiz' ukundwa,
Nkomoko, soko n' imvano
Y' ibyishimo by' iteka.


41. O, MUKIZA UKUNDWA (Tuzamuye amajwi)

1. O, Mukiz' ukundwa ni wowe twiringira!
Twavanywe mu rupfu dukizwa n' urwawe:
Alleluya, Alleluya! (bis)
Wow' udahemuka (3)ur' ibyishimo byacu.

2. Amaraso yawe yatwogeje ibyaha;
Tuzakirwa vuba n' ubwiza bw' ijuru.
Alleluya, Alleluya! (bis)
Ukwizera kwacu (3)kwiringira kunesha.


42. WAPFUYE KUBW' URUKUNDO (Irandaga kani turamya)

1. Wapfuyekubw' urukundo,
Mukiza nyir' impuhwe;
Wadutsindiye ukomeye,
Kugeza mu gi home. (bis)

2. Mbeg' uko waremerewe
Wenyine mu mwijima,
No guhanwa n' agahinda
By' ibyaha byacu byinshi! (bis)

3. Non' umuraba uhinda
Niwo wakurengeye,
Wasimbuwe n' amahoro
Y' uwo murimo wawe. (bis)

4. Uri hagati y' abawe
Bakiri hano kw' isi,
Banezererw' amahirwe
Y' aho mu nzu ya Data. (bis)


43. NTAMA W' IMANA (Turamya)

1. Ntama w' Imana Krist' araca,
Abambwe; (x2)
Umwend' utabukaakoka nya,
A bambwe. (x2)
Ha kinguw' ahera cyane,
Tubasha kweger' Imana
Kubwawe Yesu witanze,
Ubambwe. (x2)

2. Wamanitswe hejuru y' isi
Ku giti. x2)
Unyw' ibisharira ku bwacu
Ku giti. (x2)
Waturangirije byose:
Uwogejwe n' amaraso
Amenya ko yakijijwe
Na Ntama. x2)

3. Mw' isoni habonets' ikuzo
Ku giti. (x2)
Ni wowe Yesu wanesheje
Ku giti. x2)
Kuri wow' iteka ryose,
Imbarag' ikuz' ubwami
Ku bwo kunesha watsinze
Urupfu! (x2)


44. ABAMARAYIKA MUMAJWI AHUJE (Tuzamuye amajwi)

1. Aba marayika
Mu majw' ahuje,
Inang' indirimbo
Byuzur' ijuru!
Aho hisa nzuye,
Indi ri mbo nshya
Iri ri mbw' Iteka
Hafi ya Ntama.

2. Ku ntebe y' ubwami
Tuzakubona;
Nta kamba na rimwe
Rikuburaho,
Ibiganza byawe
Bigaragaza
Kubabazwa kwawe
N' uk' udukunda.

3. Buntu budashira!
Wowe watambwe,
Wahaz' ubugingo,
Wemera gupfa,
Kugira ngw' Imana
Mu ngoro yayo
Ikuzwe na bose,
Bayisingiza.

4. Abamarayika
Mu majw' ahuje,
Inanga' indirimbo
Byuzur' ijuru!
Imbarag' ikuzo
Gushimw' iteka,
N' iby' Iyanesheje
Na Ntama wera.


45. WOWE MWANA W' ISUMBA BYOSE (Tuzamuye amajwi)

1. Wowe Mwana w' Isumbabyose,
Mu bwiz' urabagirana
U ru ku ndo rw' Imana Data,
N' ikuzo ryeri komeye.
Ufatishij' is' ukuboko
Iyo wavanye mu busa;
Byerekana ubwengebwawe,
Bikakwa mama zaMana!

2. Uri mu gituza cya Data,
Byishimo by' iteka ryose;
Umwe nawe mu bubasha bwe,
Umwe nawe mu rukundo,
Washatse, bwiru butavugwa!
Gusig' ubwiza bw' ijuru,
Uz' ino mw' isi y' abagome
Maz' urapfa, Ntama Wera!

3. Rukundo, buntu budashira!
Tukubona, Mana Muntu,
Kuva mu kirugu kugera
Mu nzira y' imibabaro.
Umusuhuke wanzwe kw' isi,
Ndets' atereranwa n' abe,
Unyw' igikombe gisharira
Mu gashyamb' i Getsemani.

4. Wanemeye, itambo cyera,
Mu bihe by' umusaraba,
Igihano cy' ibyaha byacu
N' uburakari bw' Imana.
Nyagasani turagushima!
Duhimbawe bitavugwa,
Turirimbisha imitima,
Rukundo, watsinz' urupfu!


46. BUNTU BUHEBUJE (Turamya)

1. Buntu buhebuje, ni wo we Mana Nkuru,
Mu kwi ga ra ga za utang' Umwana wawe,
Mw' isi yuzuyemo icuraburindi,
Twarakwiboneye tunagukoraho.

2. Waramurikaga aho ku musaraba,
Umwijima mwinshi watwikiriye isi;
Munt' ushyitse, Mwana w' Iman' ikomeye,
Waratereranywe ugezaho wicwa.

3. Waranahemuwe Yesu, Gitambo cyera!
Wareby' ikuzimu kure n' ijisho ryawe,
Umutima wawe unaremererwa
N' igihano cyari icyacu iteka.

4. “Byose birangiye”, yubik' umutw' araca!
Ako kany' umwenda uhitak' utabuka;
Dutunganirizwa kwinjira ahera
Mu mucy' utangaje w' uruhanga rwawe.

5. Ku bw' urwo rukundo twabay' abo kunesha!
Kubabara kwawe guhishura ikuzo,
Kuranadukiza; indirimbo nziza
Zikuzur' akanwa k' abawe by' ukuri.


47. MWANA UHORAHO W' IKINEGE WA DATA (Byumvikana)

1. Mwana uhoraho w' Ikinege wa Data,
Unezez' umutima w' aho mw' ijuru,
Wibwirag' ibyo mw' isi mbere y' ukw' iremwa,
Washakaga kuhaz' uciye bugufi.

2. Wanejejwe no kubana natwe abantu,
Uz' ufit' umubiri wateguriwe;
Uvuk' ucishije bugufi kuturusha
Maz' ushengererwa n' abamarayika.

3. Wowe wamenye byuzuy' ubukene bwacu,
Twari twaraguye mu rwobo rw' ibibi
Uduh' ubugingo bwawe, Mukiza Mwiza!
Umen' amaraso ngo tubabarirwe.

4. Kristo wazutse, uramamaza kunesha;
Imana yagutamirij' ububasha,
Uza kudushaka ng' utwereke ubwiza
Ngo tube hafi yawe twishim' iteka.

5. Ntama nyir' ikuzo, wowe Mukiza Mwiza!
Wowe wadukunz' urukundo rw' iteka,
Twishimiye guterana mw' izina ryawe
Mukiza, turakuramya, shimw' iteka!


48. WOWE MANA IDUKUNDA (N' ubwira)

1. Wowe Mana idukunda,
Nyir' ubunt' udukunda,
Twinjira mw' ijur' ubwaryo
Ngo tukuramye none.
Abawe bateraniye
Imbere yawe, Data,
Wabaherey' umugisha
Mu Mwana wawe Yesu.

2. Mbega ikuzo ku bawe,
Gutumbir' ikomeye
No kuririmba kunesha
Kwa Yesu Kristu wishwe!
Abawe bateraniye
Imbere yawe, Data,
Wabaherey' umugisha
Mu Mwana wawe Yesu.

3. Mbega ubuntu bwa Data
Bwo kumeny' urukundo,
Dutegerereje kw' isi
Kugaruka kwa Yesu!
Araje n' umunezero,
Shyir' ejuru, Torero,
Bitari kera uzasa
N' umucunguzi wawe.


49. KUKUMENYA KUGUKUNDA (Tunezerewe)

1. Kukumenya, kugukunda,
Kubumbatirwa nawe;
Ukab' inshut' umutware,
Icyo kunyw' icyo kurya;
Kwishimir' ubuntu bwawe
N' urupfu rwawe, esu;
Gusogonger' imbaraga,
Mbeg' inez' itavugwa!

2. Byishimo bitarondorwa
Byo kuragirwa nawe!
Nyir' impuhwe, mutabazi,
Ntuziger' uhinduka.
Mu rukundo ruhebuje,
Waje hano mw' isi
Gushaka intama zawe
Maz' uzibumbatire.

3. Uduhaz' ubuntu bwawe,
Utuzi mu mazina;
Utuyobora inzira
Utugeza mw' ijuru.
Umeny' intege nke zacu
N' imibabaro yacu,
Mbeg' urukundo, ntuhwema
Gukiz' ubabarira.


50. INSHUTI IHEBUJE NI YESU (Byumvikana)

1. Inshut' ihebuje ni Yesu,
Mbeg' inshuti!
Arut' umuvandimwe mwiza,
Mbeg' inshuti!
Mw' iyi si byose birashira,
Umunezero urashira;
Urukundo rwe ntirushira,
Mbeg' inshuti!

2. Niwe bugingo budashira,
Mbeg' inshuti!
Igikorwa cye gihoraho,
Mbeg' inshuti!
Atwejesha amaraso ye:
Yadusanze no mu butayu,
Mu buntu bwe aradukiza,
Mbeg' inshuti!

3. Yatwitangiyehw' igitambo.
Mbeg' inshuti!
Anezerw' aduh' umugisha.
Mbeg' inshuti!
Dutege amatwi ijwi rye,
Mu mahoro tutanatinya,
Duhora hafi ye dutuje,
Mu rukundo!


51. HAKUZWE ITEKA IMANA IKIZA (Biringaniye n' icyubahiro)

1. Hakuzwe iteka
Imana ikiza!
Ubwami n' ikuzo
Ni ibyayo gusa!
Ubugingo bwacu
Bunezerewe
Bukuze, burate,
Ntama watambwe!

2. Ni wowe turamya
Uri mu ijuru,
Ukuzwa w' ubahwa
N' abawe iteka.
Utatswe ikuzo
Aho mu ijuru;
Urabagirana
Ubuntu, ineza!

3. Vuba, uhanganye,
Uzarasira
Mu mitima yacu,
Nyenyeri, ucyo!
Mbega umunezero,
Tuzakubona
Maze abera bawe
Tukwishimire.

4. Mwana uhoraho
Ukwiye ikuzo!
Urapfa, ranesha,
Duhabwa ijuru.
Wowe udukunda,
Ishimwe ryinshi,
Imbaraga, kuzo,
Ni ibyawe iteka.


52. TWEMERESHE UMWUKA W' URUKUNDO (N' ubwira)

1. Twemereshe Umwuka w' urukundo,
Kwifuza ukugaruka kwawe
Na gakondo yacu y' iteka,
Yesu mugaba w' ubugingo,
Amina! Ngwino,
Utatse ikuzo n' ubwiza,
Igaragarize abera mu bwiza.

2. Wasezeranye ko amaso yacu
Azakubona uva mu ijuru,
Tuzamurwe mu bwiza bwawe
Duhinduriwe gusa nawe.
Amina! Ngwino,
Utatse ikuzo n' ubwiza,
Igaragarize abera mu bwiza.

3. Mbega umunezero ku batowe
Mu itangaza ry ubumana bwawe!
Mbega ibyishimo bitavugwa!…
Waduhayeho umuganura.
Amina! Ngwino,
Utatse ikuzo n' ubwiza,
Igaragarize abera mu bwiza.

4. Ngwino Nyagasani! Umugeni
Niko ahamagarisha ukwizera.
Iyo mvugo yo kugukunda
Mwuka Wera ayisohoze.
Amina! Ngwino,
Utatse ikuzo n' ubwiza,
Igaragarize abera mu bwiza.


53. MUKIZA UKOMEYE BUGINGO BWACU (Dutuje)

1. Mukiza ukomeye, ugingo bwacu,
Fasha Abera bawe bari ku isi.
Wowe Yesu twishingikirijeho,
Tuyoborwe n' urukundo rwawe!

2. Uturinde kurebesha iyi si
Andi maso atari ay' umugenzi.
Duhunga ibibi tuva mu cyaha,
Tunezererwe amasôko meza.

3. Twuzuze ibyiringiro bihire
Byo kuzabana nawe iteka;
Uduhe kukureba mu kwizera
Kugeza ku kuboneka kwawe.


54. TWASEZERANIJWE IKUZO MU JURU (Tunezerewe)

1. Twasezeranijwe ikuzo mu ijuru,
Turakwifuzanya ukwizera.
Nyagasani, ngwino ujyane Itorero;
Hamwe nawe ryinjire kwa Data.

2. Nyagasani, aho byose n' ibyishimo
N' indirimbo nyinshi zo kunesha;
Aho nta rupfu nta no kubabara,
Nta muruho ubayo, nta gahinda.

3. Aho iwawe nta gikuba gicika,
Aho tuzaharindirwa iteka.
Ituze niwo mugabane wacu,
Tuzishimira amahoro iteka.

4. Yesu tugutegereje twishimye;
Duhanze amaso kuri wowe.
Mucunguzi tebuka utujyane,
Tuzamuranwe nawe mu ijuru.


55. TWE TURAMAMAZA (Biringaniye n' ibakwe)

1. Twe turamamaza
Ukuza kwawe;
Turanakwifuza,
Mukwe udukunda.
Mwami w' ubugingo,
Mukiza mwiza!
Umugeni ati:
Amina ngwino!

2. Vuba bidatinze,
Turagwe ubwiza;
Kuko wanesheje
Tuzanesha pe!
Mwami w' ubugingo,
Mukiza mwiza!
Umugeni ati:
Amina ngwino!


56. TWATAMBIKIWE N' UMUSEKE (Tuzamuy' amajwi)

1. Twatambikiwe n' umuseke
W' umunezero udashira;
Mu gihe gito, Nyagasani,
Tuzabumbatirwa nawe. (bis)

2. Niba igihe kitwihutisha,
Twerekezwa kuri wowe;
Vuba umunezero uzashira,
Turuhukire iwawe. (bis)

3. Mbega umunsi, bwo mw' ikuzo,
Uzabonekera abawe!
Hamwe n' amajwi yo kunesha,
Uzatujyana aho uri. (bis)


57. Nyagasani Yesu, uhebuje urukundo (Bivuye ku mutima)

1. Nyagasani, uhebuje urukundo,
Wowe kuzo ry' ubwiza bwa Data,
Ngwino! mu bwiza bwawe buhebuje!
Tugutegereje, uva ahera.

2. Waradukijije, turi abawe,
No mu ijuru tuzagukorera,
Kukubona, Yesu, no gusa nawe,
Kuramya no kugushima iteka.

3. Haleluya! Mbega ishimwe ryera!
Dore ubukwe bwa Ntama buraje.
Tuzakuririmbira ubudatuza,
Indirimbo nshya, Mukundwa wacu.


58. BWIZA BW' IKUZO ITEKA BUTAGERERANYWA (Tuzamuy' amajwi)

1. Bwiza bw' ikuzo iteka butagereranywa,
Byuzuza ahera umucyo n' urukundo!
Turate ubuntu bwawe butarondoreka
Wowe wadupfiriye, Ntama w' Imana.

2. Wiyambuye icyubahiro gikomeye
Wemera imibabaro n' umusaraba,
None ubu washyizwe hejuru y' amajuru,
Yesu, duhanitse amajwi tukuramya.

3. Duhimbaze Imana Muntu wambaye ikuzo,
Uwazutse kandi atsinze urupfu;
Kristo w' i Nazareti uzagaragara
Imbere y' ibyaremwe ari mu ikuzo.


59. Duhuj' umutima, turamye Imana Data (Ntakurandaga)

1. Duhuje umutima, turamy' Imana Data;
Yishimir' Itek' Indirimbo z' abera.
Twamamaz' urukundo rwe tukiri kw' Isi,
Kandi twishimire mu Mukiza mwiza. (bis)

2. Duhuje umutima, turamy' Imana Data;
Kuko twogejwe n' amaraso ya Ntama.
Igikorwa cye kiduhesha kujya ahera,
Kubw' inzira nshya nyayo yaduciriye. (bis)

3. Duhuje umutima, turamy' Imana Data;
Umutware yaciye ingoyi z' urupfu:
Twazukiye muri we, twiringizwa nawe
Gushyika iwacu mu gakiza k' iteka. (bis)

4. Duhuje umutima turamy' Imana Data;
Nyagasani yicay' ahera kubwacu:
Nyuma y' imibabaro yicaye mu ikuzo,
Niyo mahoro yuzuye y' intama ze. (bis)

5. Duhuje umutima turamy' Imana Data;
Dutegereje Yes' uza ava mu ijuru;
Tuzavanwa mu isi kubw' ubushobozi bwe,
Arashaka ko tubana nawe iteka. (bis)

6. Ni koko turakwamamaza Mana Data;
Y' amahoro n' urukundo twiringiye;
Wowe utumurikira mu ntege nke zacu,
Ntacyo dufite duhabwa byose nawe. (bis)


60. KOKO IZINA RYAWE YESU KU NDAHEMUKA (Bivuye ku mutima)

1. Koko izina ryawe Yesu ku ndahemuka
Ni iry' igiciro!
Ritwibutsa ineza, urukundo n' ubuntu
Mbega agakiza! (bis)

2. Mwana w' Isumba byose, ukundwa na Data,
Bwiza bwo mu ijuru!
Wadushyikirije impano z' Uwiteka
Zivuye mu mucyo. (bis)

3. Ku banyabyaha, bakomoka ku bagome
Bakwiriye urupfu,
Waje kwerekana ineza itavugwa
Y' Imana ikomeye. (bis)

4. Ubugingo bwacu ni ubwawe, Mucunguzi,
Ibyacu ni ibyawe.
Cana umuriro, wo mu rukundo rwawe,
Tubeho twizeye. (bis)


61. UTUBAMBATIRE, MUKIZA W' UBUGINGO (Muguwe neza)

1. Utubumbatire, Mukiza w' ubugingo
Mu mahoro yawe!
Ku bw' umwete wawe twongerere imbaraga,
Tuyobore iteka. (bis)

2. Kuba hafi yawe ni cyo cyifuzo cyacu,
Wowe Emanweli!
Urukundo rwawe ni isoko y' ubugingo,
Kuko ari urw' iteka. (bis)

3. Shimwa Mucunguzi, urwo rukundo rwawe
Ntirwivuguruza;
Watubundikiye munsi y' ibaba ryawe,
Iteka n' iteka. (bis)


62. MW' IJURU DUFITE UMUBYEYI MWIZA (N' ubwira)

1. Mu ijuru dufite Umubyeyi udukunda,
Amagambo y' ahorahw' iteka:
Imana ikomeye, Soko y' ibyiringiro,
Kand' irind' abay' iri mu ijuru. (bis)

2. Umwana wayo ikunda yitanze ku bwacu,
Yaducunguje amaraso ye.
Yatugeneye ubwiza buhorahw' iteka;
Yesu ubwe niwe nzira y' ijuru. (bis)

3. Ubwenge, ubuntu n' ubushobozi byawe
Bifatanya kutujyana iwawe.
Mana! Ntuhwema kutwitaho buri gihe:
Uduhozaho amas' iteka. (bis)

4. Mana nyiri mpuhwe, mutabazi mu kaga,
Gutabarwa, amahoro n' ubuntu
Bikuva mu mutima bitemba nk' uruzi,
Kandi ntirujya rukama iteka. (bis)

5. Kubw' urwo rukundo rwinshi, twakwitura iki?
Aaa! Duhe imitima yumvira.
Tugaragaza gukiranuka kw' Imana
Mwuka ahamirisha abawe! (bis)


63. MU CYANYA CYA YESU TUGENDA TUMWIZEYE (Batuje ariko batarandaga)

1. Mu cyanya cya Yesu tugenda tumwizeye,
Twishimir' ubuntu bw' Umwungeri mukuru;
Tunasogongere amazi adakama
Biva ku ntebe, ye no mu rukundo rwe.

2. Turuhuke dutuje mu cyanya gitoshye,
Ntacyo twanatinya mu bikomeye byose
Kuko Yesu Kristo ari kumwe natwe:
Tugume iteka hafi y' Umwungeri.

3. Anejejwe natwe, yuzuye umunezero,
Mu ntege nke zacu niho tumushimira,
Mu mbaraga nkeya tuzirindirwamo;
Ugira icy' ashaka aramushoboza.


64. IGIKORWA NYACYO CY' IRUHUKO RY' ITEKA (Biringaniye, n' ituze)

1. Igikorwa nyacyo cy' iruhuko ry' iteka!
Mu munsi uhoraho ukorerwa n' abawe
Bagusasa imbere, mu munezero utuje,
Amakamba y' ubwiza bakunamira. (bis)

2. Tuzitegereza ikuzo ryawe ryinshi,
Ubwiza butageranywa bw' Umukwe,
Maze turondore ubwiru butavugwa
Bw' ubuntu n' urukundo bitazashira. (bis)

3. Kuri wowe Yesu, mu mucyo wawe nyawo,
Zuba ry' agakiza rikwiza umucyo,
Itorero ryawe rizarabagirana
Mw' ikuzo rizaz' ubutungane bwawe. (bis)

4. Ubwawe uzabona icyo umutima ushaka:
Imbuto zishyitse zo ku musaraba,
Yesu uzishimira umurimo wakoze,
Urukundo rw' ubumana ruzanyurwa. (bis)


65. IMIBEREHO IHEBUJE (Tunezerewe)

1. Imibereho ihebuje,
Umunezero nyawo
N' ugutunga Nyagasani
No kumugandukira.

2. Urukundo adukunda
Ntacyaruhungabanya;
Niwe ubwe yaratwironkeye,
Tuzahorana iteka.

3. Rukundo rudahemuka
Ruduhaza ibyiza:
Niyo soko ihoraho
Itazakama iteka.

4. shaka ko tumukunda
By' ukuri nta mbereka,
Kuko yadukunze mbere
Urukundo rw' iteka.


66. BUTUNZI BUTAVUGWA (Biringaniye)

1. Butunzi butavugwa,
Ncuti idahemuka!
Ni wowe washoboye
Kunesha umwanzi!
Rindira mu mbaraga
Ubugingo bwacu,
Kuko iyo uhari
Twuzura ibyishimo.

2. Byishimo by' ubugingo,
Mutsima muzima,
Uhaza ubugingo
Igihe bushonje!
Iyo dutentebutse
Uradutabara;
No mu bigeragezo
Uratunezeza.

3. Mukiza wuje ubuntu!
Duhe buri munsi
Tuguhanze amaso
Kukunezererwa.
Bitaguturutseho,
Ubuzima ntabwo.
Kwishimira ko uhari
Ni iherezo ryiza.

4. Yesu, butunzi bwacu,
Munezero wacu;
Mu ntege nkeya zacu
Ni wowe uturinda
Umwanzi ntatwambure
Amahoro yacu,
Ntanadutandukanye
N' ineza ya Data.


67. WOWE WATUBOHOYE (Biringaniye)

1. Ni wowe watubohoye,
Mukiza ukomeye,
Mu gutukwa no mu kaga
Uraduhumuriza.

2. Ubuntu bwawe bukiza
Bwasohoye muri twe;
None ubu turi abawe,
Yesu, ukwe w' abera.

3. Waduhaye ubugingo,
Reka imitima iteka
Ikorere wowe gusa
Mu rukundo yishimye.


68. YESU UTWUZUZE URUKUNDO RWAWE (N' umurego)

1. Yesu, utwuzuze
Urukundo rwawe,
Utuvugutire amanywa n' ijoro,
Mukiza uhebuje.
Ubu uri mu ijuru
Ni wigarurire imitima yacu,
Ku bwawe Mukiza,
Ihore igushaka.

2. Kubwo abawe twese
Waracunagujwe
Uranababazwa!
Ndetse uba ikivume,
Mukiza ukomeye,
Mbega urukundo!
Imitima yacu
Iragusingiza,
Ikakwamamaza
Iteka n' iteka!

3. Uradusabira,
Twese uri ahera,
Uragiza Imana
Twe ntama ukunda,
Mwungeri mukuru,
Utubumbatiye,
Imitima yacu
Iragirwe nawe,
Tuguhaye byose
Mu mahoro Yesu!

4. Uhaza umukumbi wawe
Ibyiza by' ubuntu.
Turi intore zawe
Tuzakwirebera,
Mwungeri uhebuje,
Utajya uhinduka
Reka urukundo
Rwuzure imitima!
Rumurika iteka,
Mu mitima yacu!


69. NYAGASANI UBUNTU N' UKURI (Twunze amajwi, Bivuye ku mutima)

1. yagasani ubuntu n' ukuri
Bizamuka bigera iyo mu bicu;
Urukundo rwawe ruraturenze
Mu kwibwira ibitangaza byawe.

2. uhagijwe n' urukundo rwawe,
Tunywereye ku mugezi w' ubuntu,
Utuyobore mu mahoro yawe,
Tugukorera mu bwiyoroshye.

3. uri wowe hari isoko nyayo,
Wowe mucyo ukaba n' urukundo.
Mwuka wawe Data, atuyobore!
Arinde imitima ubudasiba.


70. DUTUNZWE NAWE SOKO Y' INEZA (Tunezerewe kandi tuzamuye amajwi)

1. Dutunzwe nawe, oko y' ineza,
Twishimira mu mucyo wawe,
Tugufite hafi ya Data,
Mbega kuruhuka mu mutima!

2. Data yadukunze aduha Yesu,
Atuzanira amahoro:
Ibyo kuzuza ubutabera
Ntabwo tuzongera kubibazwa.

3. Mbega guhirwa n' ineza yawe!
Wadukinguriye ijuru;
N' umutima utuje umukristo
Anezezwa n' uko azagerayo.

4. Yesu ni kuki tutagukunda?
Ni wowe witanze ku bwacu,
Wowe w' impuhwe zidashira
Buri munsi zitugenda imbere.


71. NYAGASANI UBUNTU BWAWE (Biringaniye, tworoheje)

1. yagasani, ubuntu bwawe
Bwiza kandi butaryarya
Bunyuzuza umunezero,
Uko ngutekerejeho.

2. rukundo rudahinduka
Rusaba umutima wanjye
Kwishimira umucyo utangaje
W' iyo mirasire yarwo.

3. yaba amaso yanjye iteka
Yarebaga iyo nyenyeri!
Nshoboza kubw' ineza yawe
Kubona imirasire.

4. ityo rero nujujwe ishyaka,
Nagukunda kurushaho
Kandi menye kukwigiraho,
Nakura uko bikwiriye.

5. yo igicu kinkingirije
Simbone ubwiza bwawe,
Iyo cyeyutse, cuti nziza,
Umurikira nka mbere.

6. tihakagire icyidutanya,
Unyigishe, Nyagasani,
Intambwe yanjye niteshuka
Nkugarukire ako kanya.

7. mahoro n' ineza byawe
Nyumvisha agiciro kabyo;
Komeza ibyiringiro byanjye
Njyanwe mu bikari byawe.


72. YESU UDUHOZA UKATWIGISHA (Dutuje)

1. Yes' uduhoza ukatwigisha,
Uhari tutakureba,
Kuko Mwuka n' ijambo ryawe
Bihora mu bo watoy e.

2. Twumva ijwi ryawe iteka
Mu nyigisho z' igiciro,
Mwuka yadusobanurira
Bikagera ku mutima.

3. Urwibutso rw' uko udukunda
Rukwira rutyo mu bawe.
Mu butayu turagukuza
Dusogongera iby' ijuru.

4. Koko ijambo ry' ubugingo
Ni nk' iseri rya Eshikoli,
Ridukomeresha uburyohe
Mu gihugu gikakaye.

5. Bidatinze umurimo waryo
Uzasozwa ku mukumbi,
N' amaso ku maso mu mucyo,
Tuganire Ntama wera!


73. WOWE UTUYE MU IJURU (Murandaga)

1. Wowe utuye mu ijuru,
Mana yuzuye impuhwe,
Abana bawe mw' iyi si
Ubarebana impuhwe.
Mana y' ikuzo n' ineza,
Kubwa Mwuka wawe wera
Utuyobora iteka.

2. umenya ijwi ryawe ryiza,
Yesu, Mushumba mwiza.
Waturonkeye ku giti
Ubugingo bw' iteka.
Kubwa Mwuka w' urukundo,
Buri munsi utugwizaho
Ubundi buntu bushya.

3. Vuba aha tuzakubona
Utamirije ikuzo,
Kandi turi muri wowe.
Twishimire kunesha
Mu gihe cy' iteka ryose,
Tuzavuga ineza yawe,
N' igitambo gikiza.


74. WARAJE MUKIZA UTURUTSE MU IJURU (Turinze amajwi)

1. Waraje Mukiza uturutse mu ijuru
Wemera kubana natwe hano mu isi;
Wicisha bugufi mu rukundo rwawe
Ngo ukize imitima igikomere cyica.

2. Kandi bidatinze, tuzateranywa iteka
Mu rugo rwa Data, twinjijweyo na we.
Tuzabana nawe, tubone ubwiza,
N' ubuntu nyakuri mu mucyo usesuye.

3. Kuzwa Nyagasani! Ibyiringiro nyabyo
Ni umwanya unejeje w' ubugingo bwacu
Aho tuzambikwa, imibiri mishya
Tuzajyanwa na we, mu buturo bw' iteka.


75. Dutere indirimbo, ya Data ugira neza (Tunezerewe)

1. utere indirimbo, ya Data ugira neza
Irata ubuntu bwe.
Hagati mu bera, izina rye mw' iyi si
Ryamamazwe hose. (bis)

2. Ni nde waturusha, twebwe abo yaronse,
Kuvuga ineza ye?
Ninde Malaika wabivuga uko biri,
Mu bwiza bw' ijuru? (bis)

3. wamamaze uwo uzaduha gusumba
Abamarayika.
Kuri wowe Data, icyubahiro, ikuzo,
Kubw' uko udukunda (bis).


76. BAKRISTO MBEGA IBYISHIMO (Tunezerewe)

1. Bakristo mbega Ibyishimo,
Ubwo tuzirebera
Yesu umucunguzi wacu
Mu Ijuru Ibudapfa! (bis)

2. Kubana nawe mu ijuru,
Dushushanyijwe nawe,
Dufatanyije n' abera,
Kukurata iteka! (bis)

3. Kukubona uko uri,
No kwitabwaho nawe,
Kwishimira ineza yawe,
Mbega ibyishimo byinshi! (bis)

4. Abakijijwe bizeye
Baruhukane nawe,
Byo herezo ry' imirimo
Kwa Data iyo mu ijuru (bis).

5. Nitwumve ijwi ry' Umukwe
Rihora ritwibutsa:
 “Ndaza vuba! Muhozanye,
Nta kubabara ukundi „ (bis).

6. Nimwihangane bagenzi!
Nitwubure amaso
Dukenyere, dusiganwe
Twegerey' agakiza (bis).


77. EZA NYAGASANI (Dutuje)

1. Eza Nyagasani
Ibihe byacu;
Reka ubugingo
Bukubahishe
Kubwo kuboneka
Hagati yacu,
Dusabwemo twese
Umunezero.

2. Icyaduha iteka
Kukwiringira,
No mu mibabaro
Tugutumbire.
Hahirwa uwibera
Mu ntoki zawe,
Kuko ugufite
Atunze byose.


78. YESU GIHOME, GITARE (Tuzamuye amajwi)

1. Yesu gihome, gitare,
Mutabazi wanjye!
Ni nde mwanzi wampangara
Mbumbatiwe na we?

2. Nababariwe n' ubuntu,
Negurirwa ijuru.
Unkikije ububasha,
Nshobozwa nizeye.

3. Ufite icyo udukirisha,
Wuzuye urukundo.
Mbega amahirwe kuko uri
Umukiza wanjye!


79. KUKUGENDA IMBERE (Biringaniye kandi twishimye)

1. Kukugenda imbere,
Mukiza wizerwa,
Mu bushizi bw' amanga
Bw' imbaraga zawe.
Dushaka ibyo ukunda
Mu bikorwa byose:
Ni ubwami bwawe kw' isi,
Ni ibyishimo nyabyo.

2. Nuko, imbere yawe,
Dushobora iteka,
Kubwa Mwuka w' ubuntu,
Kunyurwa n' ineza.
Turagutegereje,
Mucunguzi wacu,
N' umutima wishimye
Urawunezeza.


80. MURI WOWE YESU (Biringaniye kandi byumvikana)

1. Muri wowe Yesu, negera
Imana ndatinya, nyuzwe,
Nkayegera ntacyo nishisha,
Nemerewe kujya ahera.

2. Muri wowe Yesu, ndatuje;
Nzi ubugwaneza bwawe.
Mpungira mu mutima wawe,
Nacunguwe n' amaraso.

3. Muri wowe Yesu, sintinya
Amakuba mu butayu.
Aho wanciriye inzira,
Ndindwa n' urukundo rwawe.

4. Muri wowe, sintinya urupfu
Ndutegereza ndatinya:
Ubugingo bwawe ni ubwanjye,
Nzongera kubaho nkawe.


81. NI KURI DATA W' IMICYO (Murandaga)

1. Ni kuri Data w' imicyo
Impano nziza ziva;
Asubiza amasengesho,
Anezerwa ampa ibyiza.

2. Mana Data Nyiribambe,
Urankomeza iteka,
Ubuntu bwawe bumpesha
Kumenya uko unkunda.

3. Rukundo rutarondorwa!
Nkubonye, mu mutima.
Rukundo rudashyikirwa!
Mbega amahirwe ku isi!

4. Mu buturo bwawe bwera
Mbasha kugusangayo;
Ndi muzima cyangwa mpfuye,
Nugururiwe ijuru.

5. Ikuzo ni iryawe Data,
Wowe wankunze mbere!
Ndi uw' igiciro cyinshi:
Nyigarurire wese.


82. HARI UNDI MFITE (Twishimye)

1. Hari undi mfite,
Iyo mu ijuru,
Uretse wowe
Mukiza, Mwungeri, Nkoramutima?

2. Ninde washaka,
Ninde wabasha,
Ndi mu maganya,
Kunkura mu kaga no kuntabara?

3. Mu Mana ikiza
Mfite amahoro;
Warampagije,
Urakiranuka bikanyizeza.

4. Mbega amahirwe,
Yesu, kumenya,
Nk' uko biri ko:
Wowe umpagije, mahoro yanjye.

5. Ako gakiza
Ni intego yanjye
Nerekejeho;
Nyagasani Yesu ngahabwa nawe.

6. Mba mu mahoro
Kuko nzi neza
Ko no mu rupfu,
Kristo ari igihome, n' ubuhungiro.


83. AMAGAMBO YAWE YIZERWA (Mutuje, mutsindagira)

1. Amagambo yawe yizerwa
Ntazashiraho na hato,
N' umutima wanjye uyizera
Ntacyo uzongera gutinya.

2. Ndabizi birampumuriza!
Mu ntama zawe ukunda
Nta n' imwe izatereranwa,
Mwungeri, niko wavuze.

3. Mu rukundo rwawe uzitaho
Ziri mu gituza cyawe;
Yaba iyi si cyangwa ikuzimu,
Nta kizazikuvanaho.


84. NYAGANI UNYOBORA (N' umurego)

1. Nyagasani, unyobora
Ngana muri gakondo;
Mana ntujya untererana
Mu buntu bwawe bwinshi.
Kubw' ineza ungirira
Urankunda bihebuje,
Mukiza w' ubugingo.

2. Ntayobowe no kwizera
Nta ntege mu bugingo.
Ni muri wowe Mukiza
No mu mbaraga zawe
Mpungira nkanatabarwa,
Iminsi yose unyereka
Ineza ishamaje.

3. Kugeza ubwo nzakubona
Mw' ikuzo rihoraho.
Aho nzahamamariza
Urupfu rwancunguye,
Uzambera igihome,
Naba ndiho cyangwa mfuye,
Ibyishimo, kunesha.


85. MUTWARE UGWANEZA (Mworoheje, mufatanya)

1. Mutware ugwaneza
Warampfiriye,
Wanguze amaraso
Ku musaraba.
Nari umunyabyaha, ubu ndi uwawe;
Wangiriye ubuntu butarondorwa.

2. Rindira mu mpuhwe
Uyu mutima,
Mu kunezererwa
Iby' amahoro;
Mfasha mu ntege nke,
Nkiza amakuba,
Nkomereza hafi
Yawe Mukiza.


86. NZI UWO MUNEZERO UHEBUJE (N' umurego)

1. Nzi uwo munezero uhebuje,
Uwo Mwuka wawe anshyiramo.
Nguwe neza kandi ndanezerewe,
Kuko nzi ko uri umukiza wanjye.

2. Warankunze jyewe utari ukwiriye,
Kugeza ubwo witanze ku bwanjye.
Amaraso yawe yaranyogeje,
Nkubereyeho kuko wapfuye.

3. Ni iki kindi nakwifuza ku iyi si,
Kuko unyitaho mu rukundo,
Kuko ubuntu bwawe, mukiza mwiza,
Buri gitondo buranteguza?

4. Iyo mpuriye muri uru rugendo
N' ibigeragezo n' agahinda,
Nakwibagirwa mw' iki gihe gito
Ko uwacunguwe atari imfubyi?

5. Mukunzi, ni wowe n' impuhwe zawe,
Unyobora intambwe ku yindi.
Ese nshobora kwicwa n' agahinda
Negereye iwacu mu ijuru?

6. Ubugingo bwanjye muri iyi nzira
Busabane nawe, Mana yanjye,
Nuzuye imbaraga n' umunezero,
Nsongongere gusigwa na Mwuka.


87. YESU NIWE GAKIZA KANJYE (Tunezerewe)

1. Yesu niwe gakiza kanjye n' icyo kunywa,
Yanshyiriye umugabane mu murage we.
Kanguka mutima, hanika uririmbe,
Urate ko Yesu ari umukiza wawe!

2. Ndi icyigenge, nabaga mu bindi byigenge,
Ariko Nyagasani ambona ari mu ijuru;
Azanwa no gukiza umunyabyaha:
Nezererwa umukiza mutima wanjye!

3. Yesu ni byiza kukugiraho igitambo,
Umushumba incuti no gukiranuka!
Mbega amahoro wuzuza umutima!
Nezererwa umukiza mutima wanjye!


88. MUKIZA N' UBWO ABAWE ARI ABANYANTEGE NKE (N' ubwira)

1. Mukiza, n' ubwo abawe ari abanyantege nke,
Nibo bakwiriye kurata ineza yawe.
Watuguze amaraso y' igiciro,
Turi amahoro tugana gakondo.

2. Dufite igihe gito nk' abagenzi mu isi,
Twanzwe n' ab' isi ariko dufite Data,
Tugenda mu mahoro kugeza ubwo
Tuzakwirebera imbona nkubone.

3. Kubw' ubuntu bwawe twagenewe ikuzo,
Mu ijuru tuzamamaza gutsinda kwawe
Tukureba, turamya wowe twizeye,
Nyuma y' imibabaro wadutsindiye.


89. MUCUNGUZI (Mutarandaga)

1. Mucunguzi, Rukundo ruhebuje,
Mwungeri mwiza, nzi ijwi ryawe!
Wemeye kubambwa ku musaraba
Kubwo gukunda intama zawe.

2. Naba mbabaye, ndushye, ncitse intege,
Unkiza iyo mibabaro vuba.
Undagira mu rwuri rwiza cyane,
Umpaza impano nshya buri munsi.

3. Ngize inyota unyobora ku ruzi,
Mu budahemuka bwawe bwinshi;
Nkubonamo isoko idudubiza
Imara inyota kugeza iteka.

4. Unsubiza intege mu bugingo:
Mpora mbona urukundo rwawe.
Wankijije umuriro w' iteka
Unjyana mu buturo bw' ijuru.

5. Gupfa kwawe n' ubuntu bwawe bwinshi
Byatumye intama zironka ihirwe.
Mucunguzi mwiza! Garagariza
Imbaraga mu ntege nke zanjye.

6. Ku bw' agakiza n' urukundo byawe
Nzaririmba ubwiza n' ineza.
Byiringiro, Mukiza udahemuka,
Unyobora inzira y' amahoro.


90. KO NTASHOBORA, MANA Y' AGAKIZA KANJYE (Biringaniye)

1. Ko ntashobora, Mana y' agakiza kanjye,
Gukwiza ishimwe ryawe isi n' ijuru,
Ngo bimbere abahamya b' Ishimwe ngushima
No kubwira ab' Isi uko nezerewe!

2. Nezezwa no kukumva; na rya Jambo ryawe
Ryavuze riti:“ Habeho umucyo” ukaba,
Ryiyoroshya rinyigisha rimpumuriza
Riti:“iyi ni yo nzira y' agakiza”.

3. Nezezwa no kukubwira nciye bugufi,
Nzamura ishimwe no gusaba kwanjye,
Mu mudendezo w' umwana imbere ya Se
Nciye bugufi nk' umuntu imbere yawe.

4. Nezerwa iyo nturije imbere yawe,
N' abacunguwe ndakuramya uyu munsi
Ubwo twese twegera intebe y' ubuntu,
Yo soko y' umugisha uva mu rukundo.

5. Nezezwa no kugira Ikomeye ho Data,
Kristo ho Umukiza, Mwuka Umujyanama!
I kuzimu hatwaye iki, isi yaha iki,
Unezererwa Imana ikiranuka?


91. BAKRISTO TURATE TUNAMAMAZE (N' ubwira)

1. Bakristo turate tunamamaze twese
Umukiza mwiza!
Twese abakundwa be, akiza, akaduhuza
Turate umukiza. (bis)

2. Malayika agose, mu mbaraga ze nyinshi,
Abana b' Imana,
Niwe ubarinda akanabatabara
Iyo bugarijwe (bis).

3. Yesu tunezezwa no kuba hamwe nawe
Mu Bumana bwawe.
Hahirwa umuntu ukwiringira iteka
Kuko udahemuka (bis).


92. NI WOWE MUKUZA (N' umurego)

1. Ni wowe, Mukiza,
Wo kwiringirwa rwose
Nishingikiriza.
Ukwihangana kwawe
N' impuhwe zawe nyinshi
Bingaragariza
Uburyo unyitaho.

2. Mbega uko ari byiza
Kukugiraho Data!
Turi kumwe hose.
Murikirwa n' ubuntu,
Wumva gusenga kwanjye.
Umpozaho amaso
Ukanankomeza.

3. Ineza, ubuntu
N' umunezero byawe
Ni ibyanjye iteka.
Imbere yanjye hari
Inzira y' amahirwe,
Ndetse n' iy' ikuzo
Igana mu ijuru.

4. Nyobora, mfashe
No mu ntege nke zanjye
Igihe ntaguza.
Impuhwe zawe, Mana,
Imbaraga, ubwenge,
Bigota uwawe
Bikamutabara.


93. NDANEZERWA CYANE (N' ibakwe)

1. Ndanezerwa cyane
Iyo nkubona,
Ndebesh' umutima,
Mwami w' abami!
Wimye mu mbaraga
Ku bintu byose,
No kuba uhari
Ugaca ingoyi.

2. Ineza ihebuje
Izasendera
Imitima yacu,
Duhozwa nawe
Ku nkombe z' ibyiza.
Uturagira
Tunywera ku ruzi
Ruva ku Mana.

3. Ni ryari, Mukiza,
Mu bihe byiza,
Urabagirana
Uzatunyura?
Umugeni ati:
Ngwino Bugingo,
Mwami w' amahoro,
Ganza iteka.


94. RUKUNDO RUHEBUJE ITEKA (Byumvikana)

1. ukundo ruhebuje Iteka
Rwawe Yesu,
Wamennye amaraso
Ku bwanjye, wowe Yesu!
Anyezaho Ibyaha byose,
Ntandukana n' urupfu n' isi,
Akampa gusa nawe
Iteka Yesu Kristu.

2. Ninde umbyutsa iyo nguye?
Yesu Kristu.
Ninde umfasha mu ntambara?
Yesu Kristu.
Yesu yaravuze, nzizera
Ko nzajya ndwanira ikuzo rye,
Ingabo, no gutsinda kwanjye:
Yesu Kristu.

3. Njya kwa Data kandi inzira ni:
Yesu Kristu.
Ndi umunyehirwe, nejejwe na
Yesu Kristu.
Nubwo mu mibabaro yanjye,
Umutima ujya unyiringiza,
Nkomeza kukwizera wowe
Yesu Kristu.

4. Nkijijwe nta kindi nkirata,
Ni we gusa;
Mu isi no mu ijuru mbeshwaho
Nawe gusa.
Vuba, ibyo mu isi bizashira!
Nigurukire kure yabyo
Ngana ubuturo buhoraho,
Nsanga Yesu.


95. YESU BUGINGO BWACU ARI MU IJURU (Ishyushye)

1. Yesu, bugingo bwacu, ari mu ijuru,
Umurengezi wacu n' umukwe,
Ni wowe Yesu byiringiro byacu,
Ikuzo n' ibyishimo kuri twe.

2. Yagiye kudutegurira umwanya;
Kandi aduha Umwuka w' ubuntu,
Bivuye ahantu heza ho mu ijuru
Mu bikorwa byo mu rukundo rwe.

3. Tumukurikirane ishyaka ryiza;
Ntidushyire imitima ku by' isi;
Duhamagarwa n' iyo Mana ikiza,
Kandi turahishiwe mu ijuru.


96. NYAGASANI IYO NKWIBUTSE (Ishyushye n' umurego)

1. Nyagasani iyo nkwibutse,
Nkibuka ubuntu bwawe,
Nkumbura kukwibonera
Uko uri turi kumwe (bis).

2. Nubwo ndembejwe, naniwe,
Nkomeje urugendo
Muri ubu butayu bubi,
Bwuzuyemo amalira (bis).

3. Nubwo abanzi benshi cyane
Bantera mu ntege nke,
N' imitego y' umubisha
Ingota ubudatuza (bis).

4. Nyamara nshobora iteka
Kujya ngukurikira,
Ngahora nyuzwe n' ibyiza
Byo mu rukundo rwawe (bis).

5. Mukiza gitare cyanjye,
Gukiranuka kwanjye!
Guhora iruhande rwawe
Bihora binezeza (bis).

6. Ndakwinginga, Nyagasani,
Nyuzuza ishyaka ryiza!
Ha umugaragu wawe
Guhora yiringirwa (bis).

7. Kugeza ubwo abatowe,
Banesheje kubwawe,
Bambaye amakanzu yera,
Bareba ikuzo ryawe! (bis)


97. MU GIHE CY' INTEGE NKE (Byumvikana)

1. Mu gihe cy' intege nke
Tureba mu ijuru,
Aho Imana y' impuhwe
Ibitse ubutunzi.
Twemerewe kwinjira
Mu buturo bwera:
Atubereye Data,
Uduha amahoro.

2. Mu gihe tubabaye
Tureba mu ijuru,
Aho Kristo azaza ava
Aje mu mbaraga:
Uwo mudahemuka
Araza ajyane abe;
Umugeni wawe ati:
Ngwino Mukwe, Ngwino.

3. Ukuzwe Mana Data!
Kuzwa Ntama wera!
Kuri twe nta butindi,
Tureba mu ijuru.
Dukangure ubungingo
N' urukundo byacu;
Maze umutima wacu
Ugutegereze!


98. SHIMWA MANA NKURU (Tuzamuy' amajwi)

1. Shimwa Mana nkuru, wowe wuzuye impuhwe,
Watumurikiye turi mu mwijima.
Amahoro uduha
Mu mitima yacu,
Ntabwo arondoreka niyo mpano y' ubuntu.

2. Ibiteye ubwoba byararangiye kera,
Ubwo Yesu yishyiragaho ibyaha;
None abana bawe,
Banesha bizeye,
K' ubw' ubuntu bwawe bwabakuyeho ibyaha.

3. Urukundo rwawe ni rwo rutugezaho
Gutabarwa ndetse n' ibyiza bya Mwuka.
Ibyiza by' ijuru
Twarabyeguriwe;
Ikiganza cyawe cyiraturinda twese.

4. Tugana intego tuyobore inzira;
Mu mahoro yawe tugutegereze:
Abakundwa nawe,
Turagana ijuru
Aho watwanditse ukaduha imyanya.


99. NIHAKUZWE NYAGASANI, MANA DATA (Ntakurandaga)

1. Nihakuzwe Nyagasani, Imana Data,
Aduhaza ibyiza bye buri munsi;
Arusha uko ba mama bajya badukunda
Ntacyagereranywa n' uko adukunda.

2. Watugaragarije urwo rukundo rwawe,
Mana y' urukundo, mu mpano ikomeye
Y' umucunguzi Yesu, Umwana w' Ikinege,
Urupfu rwe rwatumye tubabarirwa.

3. Wasutse urukundo, Mana nziza, Mana y' ubwenge,
Mu mitima yacu, kubwa Mwuka wawe;
Atura muri twe akaduhamiriza
Ubuntu muri Yesu wadukijije.

4. Ku bw' urukundo, Mukiza udahemuka,
Turinde, kugeza ubw' uzagaruka;
Tube maso, dusenge tugutegereje,
Tugume iteka mu rukundo rwawe.


100. DUHANGE YESU AMASO (Tuzamuy' amajwi)

1. Duhange Yesu amaso:
Vuba umukiza w' Ikuzo
Azaza ava mu ijuru.
Mu gutegereza guhire,
Umutima wacu ube maso:
Tuniteguye by' ukuri.
Bakristo umukiza araza.


101. DUKUNDWA N' IMANA (Tunezerewe)

1. Dukundwa n' Imana:
Nitunezerwe!
Urukundo rwayo
Ruratugose.
R:/ Tuvuge ikuzo rye,
Tuyishimire;
Turate kunesha
K' umucunguzi.

2. Mana iturinda!
Turi abakene;
Utubera Data,
Ukatwitaho.

3. Muri uru rugendo
Turagendana;
Ukadukomeza
Dutentebutse.

4. Mwuka utanga ubuntu
Udukomeza,
Araguhishura
Mukiza wacu!

5. Byiringiro byacu,
Mana idukunda!
Icyizere cyacu
Ni ineza yawe.
Tuvuge ikuzo rye, etc.


102. TUGENDE TWISIMYE (Ishyushye)

1. Tugende twishimye iteka ryose,
Tugana iwabo w' abahiriwe,
Aho Yesu ari adusabira;
Tugende tugana gakondo yacu,
Tugende twishimye iteka ryose,
Tugana iwabo w' abahiriwe.

2. Mu ijuru hazaratwa urukundo:
Mbega ibitaramo by' abahire!
Turi mu rusobe rw' amajwi meza
Tugeze muri gakondo iwacu.
Tugende twishimye iteka ryose,
Tugana iwabo w' abahiriwe.

3. Tugutegereje uva mu ijuru,
Kuko imitima yacu ari iyawe.
„ Ngwino Yesu“, niko umugeni avuga;
“Twakire mu ikuzo twateguriwe”.
Aho tuzishima iteka ryose:
Niho iwabo w' abahiriwe.

4. Tuzabona ihirwe mu isi nshya,
Tuzaririmba ubwiza bwa Ntama;
Aho nta marira nta muborogo,
Nta cyaha aho hantu h ' igikundiro;
Hamwe na Yesu, wishimye iteka,
Mu rukundo rwe tunezerewe.


103. IMANA NTIJYA IHANA UWAYIRINGIYE (Biringaniye, byumvikana)

1. Imana ntijya ihana
Uwayiringiye;
Niba nanizwa n' isi,
Ni we negamira.
Imana Idahemuka
Irinda abayo
Kugeza Iteka ryose,
Ibaha Ibyiza.

2. Kuko nziko inkunda,
Ndashaka kuyiha:
Imenya ibyo nkeneye
Kurusha uko mbizi.
Iyo Mana y' ineza
Yankoza isoni se?
Oya, n' ibibi bije
Tuba turi kumwe.

3. Mu maso hawe Mana
Haramurikira,
Ungirire ubuntu
Mbeho uko ushaka.
Kuzagera ku munsi
Nzagera iwawe,
Ngendesha inzira yawe
Mu budahemuka.


104. YESU UDUKUNDA (Tuzamuy' amajwi, bifatanye)

1. Yesu udukunda nk' uko Data agukunda;
Urukundo rwawe rudukiza ubutindi,
Rudufasha mu ntege nke.
Watanze amaraso yawe atweza ibyaha.
Kubwo kudukunda, ahaze umubiri
Wambaye ku bwacu, esu.

2. Wenda kuwuvamo, mu gihe gikomeye,
Waravuze uti:“mukundane uko mbakunda „.
Duhe gukundana nkawe.
Kugira ngo isi imenyere mu bawe
Urukundo rwawe, duhe ubudahwema
Kukurebesha ukwizera!


105. ARAHIRWA UWIFUZA GUKURIKIRA (N' ubwira)

1. Arahirwa uwifuza
Gukurikira Yesu
Areshywa nawe!
Mu Ituze rye
Byose bizana
Kunezerwa. (bis)

2. Umwungeri uhamagara
Niwe umubatura.
Ni indahemuka
Imwitaho;
Imwongerera
Ishyaka rye. (bis)

3. Umurindisha ukuboko:
Ni wowe yegamira.
Satani ateye,
Imbere ye
Uramukiza
Akanesha. (bis)


106. SINZIGERA NICWA N' INZARA (Tunezerewe)

1. Sinzigera nicwa n' inzara,
Nyagasani ari Umwungeri.
Ngubwa neza munsi y' inshyimbo
Y' utabasha guhinduka.
Ndabizi, esu, anshyize
Mu ntama zawe ukunda.

2. aruhuye umutima wanjye:
Nzi neza ukuntu wankunze.
N' aho nanyura mu muriro
Sinshobora gukongoka.
Uhora umpanze amaso:
Yobora ayanjye akurebe.

3. Nyagasani, iyo nkwegereye,
Simpagarika umutima:
Ubuntu bwawe ni urutare,
Ni ubuhungiro buhamye.
Warambumbatiye, esu,
Satani ntazankuramo.


107. ABERA TUBEHO ITEKA (N' umurego)

1. Abera tubeho iteka
Mu rukundo ruduhuje;
Ni umukiro w' iteka ryose
Kubo Yes' ah' umugisha.

2. wanywereye ku isoko imwe
N' uko duhuz' umutima;
Dukomez' isiganwa ryiza,
Dutumbiriy' Umukiza.

3. Nyagasani, twonger' intege;
No kwizeramu bugingo;
Maze indirimbo y' ubumwe
Turirimb' iger' iwawe!


108. TUNEZERWE BAKRISTO (N' umurego)

1. Tunezerwe Bakristo, bis)
Yesu azagaragaza
Icyubahiro cye mu be.
Mukiza ugiye kuza (bis)
Kugirango tubane,
No gusohoza kunesha.


109. ITORERO RINYURA MU ISI (Buhoro, kandi byumvikana)

1. Itorero rinyura
Mu isi ari umugenzi:
Ni ahantu h' amakuba,
N' intambara nyinshi.
Kubw' imbaraga nyinshi,
Yesu azaryishyira
Mu ijuru rinesheje,
Rizabayo iteka (bis).

2. Hariho ikiruhuko;
Intambara ishize,
Twubure amaso yacu
Kuko Yesu aza.
Niwe Mwana wa Data,
N' Umukiza iteka,
Tunyura muri iyi isi
Tumutegereje (bis).

3. Umuseke urakebye,
Dukanguke twese:
Mu gihe cyidatinze
Tuzabona umukwe.
Tunezerewe cyane
Nitumwishimire,
No kubwa Mwuka Wera
Tuti:“Ngwino Yesu! (bis)


110. I KANANI TUZABONA RYARI (Tunezerewe)

1. I Kanani tuzabona ryari
Inkombe y' ijuru?
Ntitwumva Kristu aduhamagarira
Mw' ijuru?
Twishimiye hafi ye!
Turi mu bwugamo bwe,
Tuzaririmba iteka
Turi mu mahoro.
R:/ Mbega umunezero, wuzuye, wuzuye!
Mbega umunezero nyuma y' imiruho!
Abera bateranye iwabo iteka ryose,
Bazaririmb' iteka ngo: nihakuzwe Ntama!

2. Abera barimbishijwe
Bazabona ikuzo rye;
Bazuwe n' imbaraga ze
Bavuga ineza ye.
Bamamaza gutsinda
N' impongano yabaye,
Dukikije intebe ye
Tuzamushimira.

3. Mu ijuru iyo umunyabyaha
Umwe gusa yihannye,
Abamarayika bera
Basingiza Imana;
Mbega ibyishimo byinshi
Ubwo azabohora
Umukumbi we akunda
Utsinze urupfu!

4. Kanani iyo tuzabamo
N' ahasezeranijwe;
Umunsi tuzateranywa
N' Imana idukunda,
Tuzaririmba iteka
Indirimbo inezeza,
Izumvikana mu ijuru
K' umunsi uhoraho.

5. Kuri uwo munsi ukomeye
Umuseke utambitse,
Twese twibumbiye hamwe
No mu rukundo rwe,
Uwo turamya iteka
Tuzamubwira tuti:
Ntama ni wowe ukwiriye
Ubwami, ububasha!
Mbega umunezero, etc


111. MANA IGIRA NEZA (N' amahoro)

1. Mana igira neza,
Ubuntu bwawe
Buruta kubaho
Ku wacunguwe.

2. Data, buntu bwawe,
Kubo watoye,
Mu buturo bwera
Ni Yesu gusa.

3. Kuri twe abagenzi,
Ubuntu bwawe
Bufite imbaraga
Zidukomeza.

4. Maze muri iyi si,
Mana y' ineza,
Buradusendera
Kugeza iteka!
Bana bo mu mucyo, etc


112. YESU YAPFIRIYE (Buhoro, kandi byumvikana)

1. Yesu yapfiriye
Hagati y' ababi,
Ababazwa.
Muri abo batatu,
Yari we ntungane.
Kubw' umusaraba
Aranesha.

2. Yesu yarazutse
Yagiye mu ijuru:
Bamureba.
Dore umutware
Ni umusare wawe,
Uzi imbaraga ze?
Umwirate.

3. Yesu azagaruka
Tujyane mu ijuru:
Tube nkawe.
Kuko aza vuba,
Tubeho twirinda:
Buri hafi gucya
Tube maso.

4. Yesu, tegurira
Imitima yacu
Kujya iwawe.
Uturwanirire
Tugere ku ntego:
Twishimye, turira
Tube intwari.

5. Mana rinda abawe!
Buzuzeho ibyiza,
Bakomeze.
Kuba mu mahoro
No kugushimira,
Kuyoborwa nawe
Nibyo ngombwa.

6. Kuramya Imana,
Hose hose
Turi imbere yayo;
Gukorera Yesu,
Kuvuga ibyiza bye,
Kumukurikira
Ni byo byacu.


113. UBWO MFITE UMWANYA MU IJURU (Buhoro n' ituze)

1. Ubwo mfite umwanya mu ijuru,
Mw' isi mfite amahoro.
Kure y' imiraba n' inkubi,
Mfite aho ndambika umusaya,
Mu gituza cy' umukiza.

2. Mu ijuru mu rugo rwa Data,
Muri Yesu mfite byose,
Ubutunzi bwose bw' ahera.
Nyagasani uramurikira;
Mpabw' ikuzo n' urukundo.


114. TUGUSANZE MU MAHORO (Mutuje)

1. Tugusanze mu mahoro,
Mu bwiyoroshye Yesu
Aho wemeye kuhaba
Utamenywa n' abantu.
Uri wenyine nta wundi,
Ugira ineza gusa
Mu nzira irabagirana
Umutima w' abera.

2. Mbega ibyiza by' iyo nzira!
N' ubutunzi bw' ineza!
Imana ubwayo ihabona
Urumuri rwo kwera.
None kubw' ubuntu bwawe
Twavutse ubwa kabiri,
Twagufatah' urugero
Wowe kwizera kwacu!

3. N' ubwo umubiri usaza
Ubabazwa uhatwa,
Cyangwa se dusharirirwa
Mu kugukurikira,
Ni wowe turangamiye
N' ubwo dutentebuka,
Ngo tugaragaze, Yesu,
Ubutungane bwawe.

4. Iherezo ry' iyi nzira
Ni igihugu cy' ubwiza,
Harabagirana ubwiza
Bw' uwo Muntu watsinze.
Nta neng' ah' imbere yawe,
Tukuramya mw' ikuzo,
Yesu, kubwo gusa nawe
Bizaba bitunyuze.


115. MU BUTAYU, HARI INZIRA YANJYE (Buhoro, mutsindagira)

1. Mu butayu, ahari inzira yanjye
Ngana mu gihugu nzaturamo,
Nta kwinuba, nta mbaraga binsaba
Kuko nzaragwa ibyo mu ijuru.

2. Mucunguzi, Muyobozi nizera,
Nduhura umutwaro wa none;
Nijoro umucyo wawe umurikire,
Undindire iteka mu rukundo.

3. Buri munsi, ineza idahemuka
Impa umutsima uva mu ijuru;
Bugorobye ndamye mu ibaba ryawe,
Ni wowe wita ku bizaba ejo.

4. Buhungiro, amazi yawe meza
Atemba ansanga ngo amare inyota;
Imbaraga z' Umwuka wawe Wera
Zirinde umutima kwivovota.

5. Bidatinze, imperuka y' urugendo
Izanzanira ikiruhuko;
Kandi uguhamya kwa Nyagasani
Ni ko kuzandinda gutembanwa.

6. Murwa wera wo nasezeranijwe,
Umutima uragukumbuye!
Tujyanwe mu munezero w' ijuru,
Mana izina ryawe rihimbazwe!

116. NYAGASANI NIWE MBARAGAZANJYE (N' umurego)

1. Nyagasani niwe mbaraga zanjye;
Natinya nde wangirira nabi?
Nkomezwa n' imbaraga ze iteka:
Umuntu upfa yantera ubwoba?

2. N' ubwo ingabo zanyegera zingose,
Mutima wanjye kuki watinya?
Naho nabura unkomeza mu byago,
Mfite umukiza unkomeza.

3. N' ubwo uwambyaye yanyibagirwa,
Sinzigera mpungira ku muntu;
Ishobora byose, Data nizera,
Izankirisha ukoboko kwayo.

4. Nuko, mutima, mu bihe bigoye,
Tegereza utabarwe n' Imana.
Umwiringire uko byagenda kose:
Uzakomezwa n' imbaraga ze.

5. Kristo mahoro n' agakiza kanjye,
Ni igihome n' umutware wanjye;
Kubw' urukundo ankunda nzanesha:
Ntacyo ntinya ndi kumwe na Yesu.


117. IMPUHWE ZAWE YESU (Biringaniye, tworoheje)

1. Impuhwe zawe, esu,
Mushumba ukomeye,
Zindengera mu kaga,
Zindinda amakuba.
Umpoza ku mutima,
Na niwe narushye.
Ubugwa neza bwawe
Burambumbatira.

2. Watobowe ibiganza
N' abana b' abantu!
Bivamo amaraso
Igihe udupfira,
Wakomeje kwibuka
Ibyo wababajwe,
Ibyo biganza byawe
Bitanga umugisha.

3. Rugero rutiganwa,
Mutima wa Yesu,
Udutabara iteka
Wiyoroshya cyane.
Mutima utuyobora,
Nta guhindagana
Nshaka kuba hafi,
Warambabarijwe!


118. NINDE UZADUCIRA iteka (Ishyushye)

1. Ninde uzaducira iteka
Twe abahawe ubugingo?
Ni nde uzanaturega
Twe abatsindishirijwe?
Ntama w' Imana
Wapfuye akazuka,
Wuzuye umucyo,
Yagiye mw' Ijuru.
Kubw' Intimba n' Intege nke
Arahaguruka ubwe,
Tukarushaho kunesha
Turi mu wadukunze.

2. Yesu yaraducunguye
Atuvana mu rupfu
Twamaze kuzurwa nawe,
Araduhamagara.
Mbega amizero
Yo kuba mu ijuru!
N' ibyiringiro
By' abakunzwe nawe
Ku Mana ihoraho idapfa!
Ni yo nziza ikomeye
Ishimwe, icyubahiro,
Bibe ibyayo iteka.

3. Tuzabona ryari umunsi
Ubwo ugomba kuza
Azaza avuye mu ijuru,
Ariwe Yesu Kristo?
Mbega umunsi
Tuzaruhukaho!
Mbega igihembo
Cyo kwizera kwacu!
Bakristo ni igihe gito,
Maze umwami w' ikuzo
Azaza guha ingabo ze
Ugutsinda kw' iteka.


119. TWAKIJIJWE ISI Y' UBUBATA (N' ibakwe)

1. Twakijijwe isi y' ububata
Hab' umwijima w' icyaha,
Tugana iwacu mu ijuru
Mwuka wawe atuyoboye.

2. Twiringiye kandi twishimye,
Tugana muri uwo murwa
Aho tuzahorana iteka
Ikuzo n' umunezero.

3. Aho nta kurira ukundi!
Imihat' inyot' inzara;
Aho nta byago nta gutaka:
N' umunezero iteka.

4. Duteraniye ibudapfa,
Mu rukundo n' ibyishimo,
Tuzarata ikuzo ry' iteka,
Rya Ntama wadupfiriye.


120. MUZE BANA B' IMANA TUVOME TWISHIMYE (N' ubwira)

1. Muze, bana b' Imana, tuvome twishimye
Kw' isoko y' ubuntu n' amahoro;
Tubwirane Ibyiza, wamamaze ineza
By' umucunguzi udukiza ibibi. (bis)

2. Tuzakwamamaza, owe Yesu Mukiza,
Twebwe abazi iby' urukundo rwawe;
Ibyo wakoreye intore zawe ni byiza:
Tuzashima izina ryawe iteka. (bis)

3. Turakuramya, esu Mukiza udukunda,
Wadukirishije amaraso.
Ku isi turirimb' urukundo rutavugwa,
Urwo tuzaririmba mu ijuru. (bis)


121. MBEGA KUNYURWA N' IBYISHIMO (N' umurego)

1. Mbega kunyurwa n' ibyishimo byinshi
Yesu nagaruka!
Ubwo Itorero rizajyanwa kure
Risanze umukwe. (bis)

2. Mbega umunsi, ubwo imbere ya Data,
Kristo azatujyana,
Ubwo mu Ngoro ye turi mu ikuzo
Azatwinjizayo! (bis)

3. Nta kindi kizumvikana mu ijuru
Atari indirimbo;
Zose zitangaze iby' ubuntu bwe
N' iby' urukundo rwe. (bis)

4. Manuka mu ijuru turakwifuza;
Ngwino uwo dukunda!
Kuva kera intore ziraniha ngo:
Ngwino Mukwe mwiza! (bis)


122. ABERA BARWANYWA (Mutuje)

1. Abera barwanywa,
Impande zose
Bafit' intege nke
Hano mw' iyi si;
Bariyo mu ijuru
Ubitayeho,
Mutambyi mukuru
Usumba abandi!

2. Wuj' igikundiro
N' ineza nyinshi,
Ntujya wibagirwa
Abacunguwe.
Ni wow' udufasha
Buri ntambara,
Kand' udusabira
Mukiza wacu.

3. Iyo ducumuye
Urakenyera,
Ibirenge byacu
Ukabitwoza,
Uti:”indahemuka
Ujy' unyigana,
Jye rugero rwiza
Rw' umugaragu “.

4. Mbuto zo kunesha
N' izo kwizera,
Abawe mw' ikuzo
Muzibanira;
Mu buturo bwera
Ku Mana Data:
Urukundo rwawe
Ruzahoraho.


123. MBEGA UBUNTU KWITWA ABAVANDIMWE BAWE (Mutuje)

1. Mbega ubuntu kwitw' abavandimwe bawe,
No gutegereza kugaruka kwawe!
Wanadukijije, akaga kacu kose:
Twahawe gukundwa nawe. x2)

2. Ni wowe watwogeshej' amaraso yawe,
Mu mitima ibabay' uzana amahoro;
Yesu mutsima wo mu ijuru udutunga,
Uzatubeshahw' iteka. x2)


124. UWATSINZE SHITANI N' ISI (Indimbo)

1. Uwatsinze Shitani n' isi,
Mwana w”Imana ava mu mva:
Iby' ubwoba byo mu mwijima
Byakurikiwe n' ibyiza.
Nta bwoba nta n' umubabaro!
Bera bwoko bwacunguwe,
Hamwe no kunezerwa kwera,
Turirimbe yarazutse.

2. Mbeg' umuns' uje w' ibyishimo!
Ubw' umubiri uzazuka,
Uwabibwe ar' uwo kubora
Uzazuka ar' uw' ikuzo.
Kok' imibiri y' intege nke,
Nk' ako kany' ihabw' ubwiza,
Maze ihindurwe ise nawe,
N' umubiri wawe, esu.

3. Ubu kubw' ubugingo bwawe
Twarazutse Nyagasani;
K' ubw' ubuntu butarondorwa
Twashyizwe iyo mu ijuru.
Dutegereje umunsi mwiza
Uzabonekana ikuzo,
Twiringiye kunesha kwawe,
Turwana intambara nziza.


125. MU GICUKU UBWO HUMVIKANA IJWI RITI (Ishyusyhe)

1. Mu gicuku, bwo humvikana
Ijwi riti: « Dore umukwe!:»
Ni Yesu murebe araje:
Nimuze tumushagare.
R:/ Itorero ryitegurire
Igihe cy' ubutumire,
Buracya ari umunsi mukuru:
Dore umukwe, dore umukwe.

2. Ibyo byiringiro bihire
Biduhembura imitima.
Mbega ukuntu tuzanezezwa
No kuzabana na Yesu!
Itorero ryitegurire, etc.

3. Abasinziriye muri we,
Bazumva ijwi rye nkatwe
Tujyanwe nabo kure y' isi,
Gusanganira Umukwe.
Itorero ryitegurire, etc.


126. NI BYIZA GUKUNDA IMANA NKA DATA (Bwumvikana)

1. Ni byiza gukunda Imana nka data,
Kuyisanga dutinyutse rwose,
No kuba mw' Iyi si y' Imibabaro,
Tuyobowe na Mwuka w' Imana!

2. Mbeg' ibyiza kugira buri gihe
Inshuti nziz' iduhumuriza,
No kubasha kwegera Nyagasani,
No gutabarwa nawe mu byago!

3. Mbeg' ibyiza kwibuk' ubuntu bwawe,
Mu ntege nke no mu mibabaro,
Twibuka ko yafash' umwanya wacu
Nk' umwana w' intama wababajwe!

4. Ni byiza kwishimira ikuzo ryawe,
Nyagasani, hamwe n' abizeye
Dutegereje ko uzagaruka
Ukaduha ingororano zacu!

5. Mbeg' igihe imbere yawe Data,
Ubwo abera bari mu bwiza,
Bambaye amakamb' atangirika,
Bakwikubita imbere baramya!


127. UGUKIRANUKA GUSHYITSE (Dutuje)

1. Ugukiranuka gushyitse,
Mana ikiza, ' ubwiza:
Ni nawo mwambaro w' ikuzo
W' umugome wacunguye.

2. Abagiriwe impuhwe nyinshi
Wabakungahaje impano,
Dufite ukwizera guhamye
Twiteze umunsi mukuru.

3. Twebwe intore, ishyanga ryera
Nta teka tuzacirwaho,
Nta gutinya ndetse nta bwoba:
Twababariwe n' Imana.

4. Yesu, ukiranuka kwacu,
Wavuze uti: “Ndaza vuba”
Itorero rinezererwe,
Kukubona Mucunguzi!


128. TURATE UBUDASIBA (Ishyushye kandi byumvikana)
1. Turate ubudasiba
Ineza y' Imana:
Umunezero wayo
Wuzure Imitima!
Agakiza kayo
Kavuye mu ijuru:
Dufite umukiza. (bis)

2. Mbega ibyishimo byinshi
N' ineza itavugwa!
Imana ibabarira
Uyicumuyeho.
Kubw' ibyaha byacu
No kudutinyura,
Yesu yaritanze. (bis)

3. Ku ntebe y' ubuntu bwe
Iyo tuharebye,
Tuhabona uruhanga
Rw' umukiza mwiza.
Aradusabira
Aho ari mu ijuru
Kuko yanesheje. (bis)

4. Mu kuyobora inzira
Y' abo yacunguye,
Yohereza urumuri
Mu mitima yabo.
Mwuka arayobora,
Ubuntu buduha
Kumenya ibyanditswe. (bis)

5. Mu gitabo cy' ijuru
Niho yatwanditse;
Aturarika iteka
Kwishimira impano.
Turinzwe nawe ubwe,
Turiho twizeye,
Turagana ijuru. (bis)

6. Vuba, ambaye ikuzo,
Azava mu ijuru
Asohoje kunesha;
Azatubohora.
Uwo yacunguye,
Uwazuwe nawe,
Amubone uko ari. (bis)

7. Rukundo ruhebuje,
Mwandu w' abatowe!
Dukundwa n' Umukiza:
Ni iki kindi kandi?
Tubeho iteka
Kubw' urukundo rwe;
Tuvuge ibyiza bye! (bis)


129. TWITEGURE BAVANDIMWE (N' umurego)

1. Twitegure bavandimwe,
Databuja araje.
Dore umukwe aregereje:
Tugiye kumubona! (bis)

2. Bidatinze, zaganza
Hamwe n' itorero rye;
N' ibw' azaritamiriza
Ubwiza yateguye. (bis)

3. Ntutinye, mukumbi muto,
Witaweho na Data.
Umusaraba wa Ntama
Ub' ibendera ryawe. (bis)

4. Nubwo isi ikurwanya,
Bikubera ubwiza;
Urukundo no kwizera
Biduhesha kunesha. (bis)

5. Himbazwa, esu Mukiza!
Ni ibyiringiro byacu.
Hahirwa ufite umutima
Umuramy' umukuza! (bis)


130. DATA TURAKWEREKEZAHO AMABOKO (Buhoro)

1. Data, turakwerekezaho
Amaboko n' Imitima;
Turagutura amasengesho
Tugukunda, utakuryarya,
Nk' abakuramya by' ukuri.

2. Turiyumva imbere yawe
Nk' abeguriwe uwo ukunda,
Abagiriwe ubuntu nawe,
Dufite umwanya muri wowe,
Nka Yesu n' abo akunda.

3. Bityo intege nke z' abo ukunda
Zitunihisha iteka,
Zidutera kugutabaza;
Kubwa Mwuka w' isezerano,
Mu ntege nke, tugashima.

4. Udukomeza mu rugendo,
Tugusanga wowe, esu,
Ni wowe gutabarwa kwacu:
Soko y' amazi y' ubugingo
N' ifunguro ry' abatowe.


131. MU GITONDO KARE, ESU (Nta kurandaga)

1. Mu gitondo kare, esu, turagushima.
Amanywa n' Ijoro, ratubumbatiye.
Ku bana bawe Ineza yawe ntikama,
Urwo udukunda ntirucogora namba.

2. Duhora duhanze amas' ubuntu bwawe:
Uduhe none umutsima wo mu ijuru,
Dutegereje gutabarwa nawe gusa;
Dutwikirw' iteka n' ikiganza cyawe.

3. Mwuka waw' ahor' atwigisha, atuyobora,
Ku bw' ijambo ryawe ridukoreramo!
Dukomejwe na Mwuka nta n' umwe utinya
Kandi tuzahora tunesha ku bwawe.

4. Mw' iyi si tur' abagenzi n' abimukira,
Tuzaruhukira mu buturo bwera.
Mw' ijuru ryawe, Nyagasani Mana Data,
Tuzinjizwa n' urukundo rwawe rwinshi.

5. Turindish' amahoro mu rugendo rwacu,
Kugeza mw' ihirwe, utanye n' ibibi,
Ubwo tuzanezerwa hamwe byuzuye,
Twinjijwe na Yesu mu buruhukiro.


132. NTA GIHOMBO NTA NYUNGU MU BUTAYU (Byumvikana)

1. Nta gihombo, nta nyungu mu butayu,
Nta cyo guhitamo no kwifuza:
Nta gihuru, nta n' Icyatsi gitoshye,
Nta soko yo kumara Inyota.

2. Muri ubwo butayu nta buhungiro,
Nta n' aho kurambika umusaya,
Mbese ubwo nadindizwa n' ubusa
Ndi hafi yo kugera ku ntego?

3. Muri ubwo butayu mpazi inzira:
N' iy' ineza, ubuntu no kwizera,
Nyicamo ntatinya, tashidikanya
Kuko wayinciriye, Mukiza.

4. Inzira isendereye umunezero,
N' ubwo inyura habi, ni amahoro;
Inzira y' umugisha, inkura mu isi
Ikangeza ku Mana ariyo So.

5. Aho nta kwifuza nta n' imirimo,
Wadutunganyirije kubayo,
Nzanezererwa kuruhuka iteka,
Mu buturo bwera hamwe nawe.


133. MWUNGERI WE UTURAGIYE (Buhoro)

1. Mwungeri we, uturagiye
Wadushyize mu rukundo;
Utwitaho uturinda Inzara,
Watugize Intama zawe.

2. Nyagasani, niba isi mbi
Itatanya abo ukunda …
Imbere yawe turi umwe
Bikomotse kuri wowe.

3. Dukundane urutaryarya;
Tumukikije tube umwe.
Mwuka Wera, Mwana na Data
Tubahuriyeho twese.


134. Kukuba hafi nka Mariya (Dutuje)

1. Kukuba hafi nka Mariya,
Amasaha agahita
Mu ituze sinizirikane,
Yesu nkagutega amatwi.

2. Kukuba hafi mu gahinda,
K' ubw' ibindushya nkaronka
Ubutoni n' ineza byawe,
N' ubugwaneza bimpoza.

3. Ngasuka ku birenge byawe,
Mukiza wasuzuguwe,
Umubavu mwiza utavanze
Wo mu rwabya rwamenetse.

4. Kuramya kwiza k' ugukunda,
Mubavu usabye ijuru,
Wabikiwe umwanya uhebuje
W' igitambo gitunganye. .

5. Nyagasani nkugume hafi,
Ijwi ryanjye hano kw' isi
Rirate hamwe nab' ijuru
Umwana w' Imana wishwe.


135. TURIRIMBE MU INDIRIMBO NZIZA (Buhoro, muzay' amajwi)

1. Turirimbire mu ndirimbo nziza
Iby' Umucunguzi!
Ubuntu bwizerwa
Buhora ari bushya
Buramurika.
Arakomeye ni mwiza
Kuzwa Mukiza! (bis)

2. Turirimbire mu ndirimbo nziza
Iby' Umucunguzi!
Intebe y' ubuntu
Ni icyicaro nyacyo
Cy' uwaruhijwe.
Arakomeye ni mwiza
Kuzwa Mukiza! (bis)

3. Turirimbire mu ndirimbo nziza
Iby' Umucunguzi!
Yesu mu bwiza bwe
Ni nawe kunesha
N' umunezero.
Arakomeye ni mwiza
Kuzwa Mukiza! (bis)


136. KUZWA MANA, UBUBASHA (Bohoro mutuje)

1. Kuzwa Mana, Ububasha,
Ishimw' icyubahiro;
Urukundo no gushima
Ni ibya Krist' Umukiza!

2. Yesu wamenny' amaraso,
Utamirizw' amahwa;
Uburakari bw' Imana,
Uremererwa nabwo.

3. Imibabaro ni iyawe,
Urupfu no guhanwa!
Naho kuri tw' agakiza
N' imbabazi z' ibyaha.

4. Kuzwa Mana, ububasha
Ishimw' icyubahiro;
Urukundo no gushima
Ni ibya Krist' Umukiza!


137. BANA B' IMANA NTORE ZAYO (Mutuje)

1. Bana b' Imana, ntore zayo
Zateganyirijw' Ijuru,
Turi Imbere y' umuremyi,
Turirimba n' Ibyishimo.

2. Twari abo gucirwah' iteka,
Dupfuye tuziz' ibyaha;
Mu kaga katagira ingano
Niho we ubwe yadukuye.

3. Twacunguwe na Yesu Kristu,
Kubwac' arapf' arazuka,
Mwuka we Wer' atugezaho
Impano z' urukundo rwe.

4. Muri Yesu tumwita Data;
W' atwit' abana b' akunda.
Buri munsi kubw' ubuntu bwe
Twumv' uko atwitayeho.

5. Nta kintu cyadutandukanya
N' urukundo rwe rw' iteka;
Ntacyo mw' isi cyangwa mw' ijuru
Cyadutandukanya narwo.

6. Umurage mwiza w' ijuru
Twaronse kubw' amaraso,
Ni umugabane wacu mwiza
Hafi ye iteka ryose.

7. Kuzwa kubw' ibyo byiringiro,
Tebuts' uwo munsi Data,
Ubw' Umwana wawe ukunda
Azatujyana mu ijuru.


138. KUBW' IMANA YACU (N' umurego)

1. Kubw' Imana yacu, murimo urashyitse;
Ibyo yatubwiye azabisohoza.
Imana izadufasha! (bis)
Niyo Mana yacu (ter) niyo bwihisho nyabwo.

2. Nyagasani Imana, adukunda iteka:
Ibyo atugirira ntibizashiraho;
Azatugeza ku ntego, (bis)
Niwe twiringiye (ter) munezero uhebuje.

3. Amenya uko abanzi bacu bose bangana.
Araturwanira akadutsindira;
Azatsindisha imbaraga! (bis)
Abanzi, mbere ye (ter) bahunge nk' igicucu.

4. Imibiri ipfa izayiha kunesha;
Tuzi ko vuba aha azayihindura
Ubwo impanda izavuga! (bis)
Kubo yacunguye (ter) hazaganza ikuzo.

5. Duhimbaze Data, duhimbaze Imana
Idushyigikiye; umubisha ninde?
Ninde wadutandukanya? (bis)
Tunezeze iteka (ter) Yesu udutsindira.


139. NI RYARI TUZISHIMA BITAVUGWA (Byumvikana)

1. Ni ryari tuzishima bitavugwa
Turi kumw' ubudatandukana,
Tukureba, ewe Mukiza mwiza,
Mu buturo bw' amahoro yawe.

2. Agahe gato kadutandukanya,
Katwiringiza twubuye amaso;
Burenda gucya igihe kirihuta:
Vuba Yes' uzaz' uva mw' ijuru.

3. myak' igihumbi ikuber' ubusa,
Kuri twe ijoro rirenda gucya;
Ni ryari rizashira Nyagasani?
Inyenyeri y' igitondo ikaka.

4. Turi maso, turwana mu ntege nke,
Dutegereza ko iza mw' ikuzo;
Muri tw' iyo nyenyeri y' ibyishimo
Ikwiragiza umucyo wayo.

5. Ibyerekana iryo kuzo ry' iteka
Byongera kwifuza kukubona;
Ni wowe umutim' uhamagara:
Hinguka uze Byiringiro byacu.


140. WARATWITANGIYE NYAGASANI MUKIZA (N' umurego)

1. Waratwitambiye, yagasani Mukiza,
Twuzuze umurava tugukoreshereze
Imitima n' imibiri.
N' ubw' intege ari nke, ujya uduha kugenda
Tuyobowe nawe kandi kubwawe, esu,
Turushishweho kunesha.

2. Twumvishe iteka, uburyo ari byiza
Ku Mwana w' Imana, ukwishingikirije
Agukunda agukorera!
Kubaho ni Kristo, ibyo bibe intego
Y' abo wacunguye, buri wese abivuge
Kandi bisohozwe nabo.


141. NISHIMYE KANDI NIRINGIYE (Ishyushye)

1. Nishimye kandi niringiye,
Ndakwegera, ucunguzi.
Nzi urukundo rwawe rwinshi
Rukiza iteka umugome;
Ni wowe gusa niringira,
Ni wowe gusa unezeza.

2. Ndi mu rugendo, ngana ijuru
Aho nzarurangiriza.
Kubwa Mwuka isoko ibeshaho
Impembura ntentebutse;
Imbaraga zanjye mu byago
Ziri mu kuboko kwawe.

3. Ku manywa, ramurikira;
Nijoro ukanduhura.
Mu gitondo, ranyobora,
Ukanyereka inzira;
Buri gihe uko bwije Data,
Untegurira iby' ejo.

4. Bityo nkabona iherezo
Ry' urugendo rwanjye ku isi,
Kandi ntegereje nshikamye
Umurage wo mu ijuru;
N' ubwo nazajya mu gituro
Nzazuka mfite ikuzo.


142. KU BO WACUNGUYE BA HOSE (N' isheja)

1. Kubo wacunguye ba hose,
Ubitaho mu rukundo.
Mu buntu bwawe Nyagasani
Uhora ugaba Impano.
Itorero rikwiringiye
Rigupfukamira hose;
Mu kwiringira uzarihaza,
Nyagasani tuzabana.

2. Ibyo wadusezeranyije,
Nyagasani urabyibuka;
Mwuka araduhumuriza,
Ayobora neza abawe.
Duhe kugendera mu mucyo,
Turindire hafi yawe,
Mu guseng' Itorero ryawe
Rikunezererwe Yesu.


143. WARANKUNZE (Dutuje).

1. Warankunze, wowe Mana Mubyeyi,
Wowe, esu Kristo.
Kuruta uko umubyeyi akunda
Umwana yitaho. (bis)

2. Ndagukunda, Mana igir' impuhwe,
Wabanje kunkunda.
Ndagukunda, wowe ujya umfasha,
Ngabo inkingira. (bis)

3. Warankunze, Soko y' ubuntu bwose,
Mvano y' agakiza.
Warankunze urampindukirira,
Unjyana kwa Data. (bis)

4. Ndagukunda: ugukunda ndabizi
Ntabwo azigunga.
Warankunze: nanjye urwanjye rukundo
Rubeshwaho nawe. (bis)


144. Kuri wowe watwigishije (Buhoro, dushishikaye)

1. Kuri wowe watwigishije
Ijambo ry' ukuri kwawe,
Kuri wowe watwumvishije
Urukundo rwawe rwinshi,

2. Kuri wowe ubashisha umuntu
Kuraganwa n' abizeye
Mu mucyo utagereranywa
Aho uzabana n' abawe,

3. Kuri wowe mu buntu bwawe
Watunyaze ukomeye,
Ukatuvana mu bubata
Bw' umwijima n' ubw' urupfu,

4. Kuri wowe Mana na Data
Watwijyaniye burundu
Mu bwami, mu buturo bwiza
Bwa Yesu Umwana ukunda,

5. Kuri wowe icyubahiro,
Mana idukunda y' ukuri
Ufite imbaraga, ubutunzi
Mu bihe by' iteka ryose!

6. Ukunesha kwawe Mukiza
Kwaturonkeye ihirwe;
Tuguhaye ikuzo Yesu,
Turakuramya Mukiza.


145. INTAMA ZA YESU (Mutuje ariko mutarandaga)

1. Intama za Yesu, izo ukunda cyane,
Zimenya ijwi ryawe, zikagukirikira
Wowe uziyobor' ukaziha ibyiza;
Wujuje urukundo mu mitima yazo.

2. Nta n' icyo zibura mu rwuri rwawe rwiza;
Nta cyazihabura uri hafi Mwungeri.
Uhora uzitaho ukazirengera,
Uko uziragira kurazinezeza.


146. IBINDWANYA BYO MU ISI (Mutuje)

1. Ibindwanya byo mu isi,
Iyo umuyaga,
Uzikuye imiraba,
Byampungabanya se?
Oya ntabwo natinya:
Ndi kumwe na Yesu,
Kandi kubana nawe
Bimar' ubwoba.

2. Hari ubwo njya nshoberwa
Ndebesheje amaso?
Byose urabyeyura,
Mukiza w' ikuzo!
Iyo ndengeje amaso
Mbona ubwiza bwawe:
Nkomezwa n' uko undeba,
Ukankungahaza.

3. Iyo mbuze imbaraga
Ndi no mu makuba,
Ese simpora iteka,
Mu maboko yawe?
Ninde wantandukanya
N' urukundo rwawe?
Ndindiwe muri wowe
Ntacyankangaranya.

4. Undangirije byose:
Nzi urukundo rwawe
N' ubuntu bwawe bwinshi
Buzambaho iteka.
Muri uru rugendo,
Ndi umusuhuke,
Umbera umugabane
Kandi ntuhinduka.


147. SOKO IDAKAMA, GAKIZA KACU (Tuzamuye amajwi)

1. Soko idakama,
Gakiza k' isi,
Kristo yamennye amaraso.
Igihano cye nicyo gitambo
Gikiza umunyabyaha.

2. Byishimo byinshi!
Yesu ni inzira
Igana ku ntego nyayo.
Yesu arakiza; nta muntu n' umwe
Abasha kwima agakiza.


148. NI WOWE UTANGA UMUNEZERO MUKIZA (N' ibakwe)

1. Ni wowe utanga umunezero Mukiza,
Watwigishije indirimbo y' ibyishimo,
Uduhaza ineza yawe buri munsi,
Kandi ushaka kuyikomeza iteka.

2. Dore twasobanukiwe n' ububi bw' isi,
Ubwo twagendaga nk' abana b' umujinya,
Duhunga indoro n' ubuntu bwawe Yesu,
Turushaho kuzimira kure yawe.

3. Nyagasani waraje uratubohora,
Turuhukira imbere y' urukundo rwawe,
Twishimiye ubuntu bwawe butwigisha
Ko dufite agakiza n' amahoro.

4. Urwo rukundo rwinshi rutumenyesha ko
Umutima wacu ukwiriye kukuramya.
Yobora uwo mutima kugana ijuru
Aho watubikiye ubutunzi bwacu.


149. YESU ARAHAMAGARA TUMUSANGE! (Byumvikana)

1. Yesu arahamagara
Tumusange!
Ni mwiza wo kwizerwa,
N' umufasha.
Agakiza atanga
Ntawe ujya akambura.
Yuzuye impuhwe nyinshi,
N' umugisha.

2. Akunda bihebuje:
Umukiza
Yaritanze we ubwe,
Kubw' ababi.
Amanitswe ku giti
Yaremeye arapfa,
Yewe mutima wanjye,
Mwiringire.


150. AGAKIZA IMBABAZI! MBEGA INKURU NZIZA (Muzamuy' amajwi)

1. Kuronka agakiza! Mbega inkuru nziza
Ku bari mu byaha!
Yomora Imitima, uruguma runini,
Igakiza ubwoba! (bis)

2. Kuronka agakiza! Nibyumvikane neza
Hose muri iyi si!
Nyagasani abawe, abacunguwe bose
Tukuririmbire! (bis)

3. Kuronka agakiza! Imibabaro yawe
Yazanye amahirwe:
N' umutima unyuzwe turata impuhwe zawe,
Mana yacu ikiza (bis)

4. Kuzwa Ntama Wera! Imbaraga gushimwa,
N' ibyo uwababajwe
Akabambwa agapfa kugirango adukize!
Twe turakuramya! (bis)


151. NYAGASANI WANKUNZE MBERE Y' UKO UMUCYO (Dushishikaye)

1. Nyagasani wankunze mbere y' uko umucyo
Uvira mu isanzure waremye ubwawe,
Mbere y' uko Izuba rinyura aharyo
Rikameza ubugingo ku byaremwe byose.
Mana warankunze! (bis)

2. Mana warankunze, ubwo ku musaraba,
Twabonye umubiri wa Yesu upfuye;
Kugira ngo ankize umuriro w' iteka,
Umwana wawe yishyizeho ibyaha byacu
Mana warankunze! (bis)

3. Uzankunda iteka! Isi cyangwa Shitani
Ntibyahagarika urwo rukundo rwinshi
Ahari ibibi hasendereye ubuntu
Reka ngukunde Mana urukundo wankunze
Wowe unkunda iteka! (bis)


152. MANA URABAGIRANA MU IJAMBO RYAWE (Mwitonze)

1. Mana urabagirana mu Ijambo ryawe;
Niryo butunzi bukomeye ku bawe;
Ni Ijwi ry' Inshuti Ikomeza Igahumuriza;
Ni urwandiko rw' urukundo rwo mu Ijuru.

2. Iyo turusoma dusubizwamo intege;
Umutima wacu uruhuwe imitwaro.
Ni isoko idakama tuvomamo ubuzima;
Ni uruzi rw' amazi y' ubuntu akiza.

3. Mwebwe abaganyira mu mayira yo mu isi,
Mujarajaza imitima, mwihebye,
Nimuze muronke amahoro abonekera,
Mu butumwa bwiza no mu rukundo rwe.


153. MUTEGE AMATWI MWESE INKURU NZIZA (N' ubwira)

1. Mutege amatwi mwese inkuru nziza:
Yesu Kristu yaradupfiriye!
Umwizera wese afite ubugingo:
Agakiza ni impano y' Imana. (bis)

2. Mwebwe muruhijwe n' ibyaha byanyu,
Mudatinyuka kureba Imana:
Musange Kristu abahishurire
Imana yamwohereje mu isi. (bis)

3. Yemwe nimwakire iyo Nkuru nziza
Mwuka abwira imitima yanyu!
Ni Yesu wenyine ukiza, agahoza:
Nimusange iyo Mana ikiza. (bis)


154. N' UMUTIMA UMWE ABAKUNDWA BAWE (Muzamuye amajwi)

1. N' umutima umwe, abakundwa bawe
Baririmba urukundo rwawe rwinshi;
Inama zawe zose ntizikuka,
N' imigambi yawe ntihinduka.

2. Umunsi uraje, Mana y' ukuri,
Isi n' ijuru bikuve imbere;
Abera, urwibitso rw' ubuntu bwawe,
Bazahoraho iteka n' iteka.

3. Umunsi uraje! ngwino Yesu!
Ngwino usohoze agakiza mu ikuzo!
Ngwino urupfu rumirwe no kunesha,
Ukoranye abawe mu ijuru.



155. MWANA UKUNDWA MUNEZERO W' IMANA (Dushishikaye)
1. Mwana ukundwa, munezero w' Imana,
Huriro ry' urukundo rwa Data,
Wigiz' umuntu uratwitangira;
Twamenye urwo rukundo rw' iteka.

2. Soko y' umucyo utagir' iherezo,
Mucyo w' Imana urabagirana,
Mu mucyo wawe duhabw' ubugingo,
Umwijim' ugahunga muri twe.

3. Wireherezaho abacumuye,
Mwana w' umuntu watubambiwe,
Wamennye amaraso, soko idakama,
Yoz' iteka, agakiz' uwizera.

4. Wowe huriro ry' ikuzo n' ubwiza,
Ntama utamirij' icyubahiro,
Ibyaremwe byose birakurata;
Intore zawe zirakuramya.


156. KUKUREBA DUHANGANYE (Buhoro kandi byumvikana)

1. Kukureba duhanganye,
Kumva ijwi ry' urukundo
Ritwitaho ku bw' ubuntu,
Ryatuyoboye iteka.

2. Uturangaje imbere
Twambaye ibyera cyane,
Byererana nk' urubura
Mu rumuri rw' izuba;

3. Nta mwijima, tudatana!
Hafi yawe, Umugeni
Azerekana ububasha
N' ubuntu bwawe bwose.

4. Niwe mbuto y' urukundo,
Azabonwa uwo munsi,
Ubwo azaba akikijwe
N' urukundo rw' iteka.

5. Urwo rukundo turamya
Tudashyikira neza,
Rwazanywe n' umusaraba
Wawe rutugeraho.

6. Koko ukuzura kwarwo
Gukomezwa na Mwuka,
Akatumara inyota,
Tukuzura ibyishimo.

7. Kugera ku munsi ucyeye
Twifuza mu kwizera,
Ubwo umugabane wacu
Ari ugukunda Yesu.


157. UBWO UZAZA YESU KUBW' UBUBASHA BWAWE (N' ijwi riringaniye)

1. Ubwo uzaza, esu uri mu bubasha,
Abasinziriye bazazuka;
Nko guhumbya bahite bazamurwa
Ubageze kwa Data mu Ikuzo.

2. Natwe abakiri bazima ku isi,
Butunzi buhishe wishakiye;
Mu ijoro, tunari maso dusenga,
Tugutegereje nk' umukiza.

3. Ukwicuza, kurira, kubabara,
Ntibizwi mu gihugu cy' ijuru;
Kuba uhari, Yesu, birahagije;
Ni amahoro n' ituze mu Mana.

4. Tumaze kwakirwa mu nzu ya Data,
Bana b' Imana, bwoko buramya,
Tugukikije, ahera mu ijuru
Turi abami ndetse n' abatambyi.

5. Mbega urukundo rutarondoreka
Ruhuza ubuntu bwawe n' ukuri!
Wasanze umunyabyaha w' imbata,
Mu isi mbi yagomeye Imana.

6. Usiga ubwiza bwawe budashira,
Uramanuka ujya no mu rupfu,
Ku musaraba, Mwami w' ubugingo.
Wapfuye rubi uzira ibyaha.

7. Dukomere nshuti, twubure amaso;
Bene Data, umukwe Yesu araje!
Aturarikiye ibirori byera;
Tuzaruhukira mu rukundo.


158. ZINA RITANGAJE RIGARAGAZA (Indirimbo)

1. Zina ryiza rigaragaza,
Mu isi yuzuye umwijima,
Mu bwiza bwayo budashira,
Imana itari yabonwa.

2. Zina ry' uwiyoroshya wanzwe
Wuzuye impuhwe ku bwacu,
Mbata yemeye kwikorera
Umutwaro uremereye.

3. Zina ryiza rinakomeye,
Gisubizo cyo kwizera;
Ubu iryo zina rihuza
Abawe bagukikije.

4. Zina ry' ubutware Imana
Data izegurira byose,
Ijuru, ikuzimu, isi
Bizaryikubita imbere.

5. Zina rishya, ryo mugabane
W' abacunguwe batsinze,
Zina Itorero iteka
Rizitwa mu ijuru rishya.

6. Yesu Zina ritarondorwa,
Zina ry' Imana ikomeye,
N' irya Ntama Mukiza w' isi,
N' irya Muntu wanazutse.

7. Inyenyeri yo mu museke,
Zuba ritumurikira;
Habwa ikuzo, zina ry' umucyo,
Shimwa zina ry' urukundo!


159. MANA WATWIGISHIJE INDIRIMBO INEZEZA (Byumvikana)

1. Mana, watwigishije indirimbo inezeza,
Imitima yacu irakwitaba none,
Twakwibagirwa dute intege nke zacu
Ngo tubone kwamamaza urukundo rwawe
N' ineza yawe ihoraho iteka ryose?

2. Ubwo twari kure yawe turi mu kaga,
Mu mwijima tutizeye gutabarwa,
Twahise tumurikirwa n' umucyo wawe:
Yesu aduhishurira izina ryawe Data
N' ineza yawe nyinshi y' iteka ryose.

3. Mana ikiza ubuntu bwawe buhebuje,
Ntibwigeze bugira ikibutangira,
Butugira inama bukanadushoboza,
Tuzakwamamaza mu ndirimbo y' iteka,
N' ineza yawe ihoraho iteka ryose.


160. Hafi y' intebe y' Imana (Buhoro n' icyubahiro)

1. Hafi y' intebe y' Imana,
Imyuka itegereje ikuzo,
Rya Yesu wadupfiriye,
Iruhukiye mu kunesha.
Ariko mu mukumbi we,
Uwo akunda bitangaje,
Baririmbira mu isi bati:
Shimwa ntama, shimwa ntama!

2. Duteranyirijwe hamwe,
Dushime umwami w' ubugingo
Niwe mfura mu bapfuye,
Mu mibabaro ye itavugwa
Yikoreye ibyaha byacu,
Biremerera ubugingo bwe,
Imana imuteye umugongo:
Shimwa Ntama, shimwa Ntama!

3. Niwe mutambyi mukuru
Uri mu mucyo utegerwa,
Kandi nawe mucunguzi,
Utuvuganira ku Mana.
Twashyizweho ikimenyetso,
Dufite umwuka w' ubugingo
Uvugisha itorero riti:
Shimwa Ntama, Shimwa Ntama!

4. Vuba umukwe wo mu ijuru,
Nkuko yadusezeranyije,
Azaza atujyane twese,
Tuzabana nawe iteka,
Turirimba indirimbo nshya
Mu murage mwiza w' ijuru.
Nibwo tuzavuga iteka ngo:
Shimwa Ntama, shimwa Ntama!


161. DUTERANIJWE N' URUKUNDO (N' umunezero)

1. Duteranijwe n' urukundo,
Twebwe, abakundwa nawe.
Ku bwa Mwuka, turaje twese
Kukuramya, Mana ikiza.

2. Kuba uhari ni ineza nyinshi;
Udukunda urudashira;
Abo ukunda bose ubaha
Kuruhuka n' amahoro.

3. Turagushimisha imitima,
N' amajwi yacu uyu munsi
Yamamaza umurimo wawe,
Ikuzo no kuza kwawe.


162. NONEHO URUGO RW' IKUZO RURAKINGUWE (Ishyushye)

1. Noneho urugo rw' ikuzo rurakinguwe,
Abera batsinze, mu majwi yo kunesha
Binjirana naYesu, Umukwe n' Umwami!

2. Ijuru ryose ryumvikanamo indirimbo,
Ijoro rishize, kurira, ubabara,
Biciwe iteka, nta gutinya ukundi.

3. Mu bicu humvikana ijwi rihamagara
Abakobwa baza, buzuye umunezero
Bitwaje amatara, ngo bakire umukwe.

4. Nawe, ku bw' igihembo cy' ubudahemuka,
Abakingurira urugo ruhoraho,
Azabakira mu munsi mukuru we.


163. ARAJE, ARAJE AVUYE MU IKUZO (N' umurego)

1. Araje, araj' avuye mw' ikuzo,
Kristo Mukiza wadupfiriye:
Abera bamamaza kunesha kwe,
Bo bumvis' ijwi rye kuva kera,
Allelua! (bis)
Bazashagara umwami w' abami.

2. We mvano y' ibyiringiro by' iteka,
Mu bwiz' agaruts' ava mu ijuru.
Ubw' abakunzi be bari mu kaga,
Bazasangira na we ikuzo.
Aleluya! (bis)
Amaso yose azamubona.

3. Dore mu bwiza aracyafit' inkovu
Z' amakuba yagize ku bwacu.
Byo huriro ry' ibisingizo byera,
Abera baramya bapfukamye.
Aleluya! (bis)
Araje Ntama, Umukiza Umukwe.

4. Yes' Umugen' araguhamagara;
Hamwe Mwuka Wer' ati: “Ngwino”!
Wigaragaze mu ikuzo ry' iteka
Wambay' ubwiz' ushimwa n' abawe!
Aleluya! (bis)
Amina Nyagasan' uti: “Ndaje”.


164. YESU MWANA UKUNDWA NA DATA (Murandaga)

1. esu Mwana ukundwa na Data,
Waciye buguf' uraza.
Ku bana bo mu mucyo twese,
Izina ryawe ni iryera.

2. esu, ntawe uhwanye nawe,
Ni wowe kuri wenyine;
Byose muri wowe ukuzwa,
Ni urukundo, gukomera.

3. Kuv' ubu, mu budahemuka,
Tubeho ku bwawe Yesu,
Tuguturan' umwet' iteka
Ishimwe ryera ry' abawe.


165. IMBATA Z' ICYAHA, TWAGENDERAGA MU ISI (Murandaga)

1. Imbata z' icyaha, twagenderaga mu isi,
Twazimiye, nta byiringiro, nta Mana,
Ubona tugenda mu mwijima ukabije;
Kugirango udukize, avuy' ahera.

2. Watwitangiye ku musaraba w' isoni,
Data yaguhanishij' uburakari:
Gutereranwa no gupfa bikugeraho,
Washaririwe n' urubanza rw' Imana.

3. None twakijijwe n' ubuntu budashira,
Mu rukundo twishimye tujya mu ijuru
Dutuje twizeye, kuko umurimo wawe
Waduciriye inzira ijya mu ijuru.

4. Turagusingiza, mu rukundo dushima,
Mukiza tukwerekejehw' imitima.
Twiteguy' umunsi wo kubohorwa kwacu,
Ubonwa n' amaso yo kwizera kwacu.


166. YESU YAJE AVUYE MU IJURU (Ishyushye)

1. Yesu yaje avuye mu ijuru,
Araza. (bis)
Yabaye igitambo abishaka,
Arapfa. (bis)
Maze asubira mu ikuzo
Ry' Imana. (bis)

2. Nkubona mu ntebe ya cyami
Uganje, (bis)
Ntama wabaye ikivume
Ku giti, bis)
Wamamajwe n' Imana ubwayo,
Umwami. (bis)

3. Kuko vuba tuzakubona
Ku bicu. (bis)
Twifuza Mukiza, Mwigisha
W' ikuzo, (bis)
Kugukunda, kugukorera
Iteka. (bis)

4. Maze uko tugenda mu isi
Bimenywe (bis)
Ko tugukurikiye Yesu,
Mu iyi si, (bis)
Mu byishimo no mu makuba,
Turwana. (bis)

5. Dore umuseke uratambitse,
Ni ukuri: (bis)
Izuba riritamuruye
Hirya iyo, (bis)
Mu mpinga murebe igitondo
Kiraje! (bis)


167. YEWE MUCYO UTAVUGWA (Mworoheje)

1. Yewe Mucy' utavugwa,
Bwiza budahinduka,
Ubw' abera bazanezererw' Imana!
Byishimo bitavugwa,
Ubwo mu maso hayo
Hazabarasira mu mahor' iteka! (bis).

2. Iteka ryos' umucyo
Wo mu rugo rwa Data,
Umwijima wahunz' umucyo w' amanywa.
Ndets' iyo kure y' isi,
Kubaho kwacu kwose,
Tuzanezerwa mu rukundo hafi ye. (bis)


168. KUZWA YESU MUKIZA (N' icyubahiro)

1. Kuzwa Yesu Mukiza,
Hakuzwe igikorwa cyawe!
Abatowe, n' umwete,
Mu mahoro ahebuje,
Bateraniye hamwe
Bakwamamaza, esu.

2. N' umutima wishimye,
Wowe gitambo cy' ibyaha,
Ntama wadutsindiye,
Turavuga tukwibuka.
Twese duhuje amajwi
Dushimye ibyo wakoze.


169. KUKURATA MWANA WA DATA (Murandaga)

1. Kukurata mwana wa Data
Indirimbo y' Ijuru n' Isi
Izazamukira mu ngoro,
Iteka (bis).

2. Amaso yawe azamurika,
Mu mitima yuzuye ubuntu,
Uyiharire yose yose
Iteka. (bis)

3. Imibabaro yawe ikiza,
Kunesha kwawe guhoraho,
Abawe bakuvuge ibigwi
Iteka. (bis)

4. Itorero risa na Yesu,
Rihamya ikuzo ritangaje,
Rizaririmba ubuntu bwinshi
Iteka, bis)


170. MUKIZA! MUKIZA! (N' umurego, byumvikana)

1. Mukiza! (Bis)
Wowe Mana ikomeye,
Wowe Nyirikuzo ryinshi,
Ihuriro ry' ubwiza,
Itorero rikuramye;
Wararyiyeguriye
Riguzwe! (bis)

2. Mukiza! (Bis)
Tuyobore Mwungeri.
Ibyiz' udushakaho
N' umutwaro woroshye;
Udukunda, udutinyura:
Dutungishe urukundo
Iteka! (Bis)


171. O MUKIZA! O SOKO IDAKAMA (Mworohoje)

1. O Mukiza! O soko Idakama
Y' Ibyiza byos' Ineza n' ubuntu!
Muri wowe turamya huzuyemo
Ubutunzi bwose bwo mu ijuru.

2. Kubwo gukiz' intama yazimiye,
Nta mbarag' uzigama ku bwayo;
Yari igiye gupfira mu butayu
Unezezwa no kuyiterura.

3. Mushumba mwiz' ineza yaw' iteka
Izayicyur' iwaw' umuns' umwe.
Uyitwaza ku rutugu ruhamye;
Uyikuyakuya n' urukundo.


172. ESE MANA, BYASHOBOKA KO UMUNTU BUNTU (Murandaga byumvikana)

1. Ese Mana, byashoboka ko umuntu buntu,
Umuntu wanduye nkanjye,
Yahinduka umwana wawe akakwita Data,
Ukanamwiyegereza?

2. Koko urukundo rwawe mu migambi myiza,
Kubwo kudukiza urupfu
Uhana Umwana wawe ukunda mu makuba
Yo mu rubanza n' urupfu.

3. Yesu ukundwa nawe, we byishimo byawe,
Umwe nawe mu migambi,
Yitambaho ubwe igitambo gishyitse
Kugirango akize ababi.

4. Nta kindi ijisho rizabona kiruta iki:
Umusaraba wabambweho
Umwami w' ubugingo igihe cy' umwijima
Imana ihana icyaha.

5. Abamarayika barunguruka mu isi
Bari guhinda umushyitsi,
Ngo bapfukamire ubwiru butangaje
Bw' uko kwicisha bugufi.

6. Natwe abacunguwe, ubwoko bwawe bwera
Abo ufite ku mutima,
Twe mbuto z' umurimo wawe ntitubasha
Gushima urukundo rwawe!


173. YESU WACURITSE UMUTWE (Buhoro byumvikana)

1. Yesu wacurits' umutwe:
Wahets' umutwaro;
Mu kwishyur' umwenda wanjye,
Uranyitangira
Nta kibi
Kikintegeka;
Nta mutwaro mfite. (bis)

2. Igikombe cy' umujinya
Kiranaseseka.
Maze urakiranguza
Ntiwansigarije.
Igikombe,
Kubabazwa,
Ni agakiza kanjye. is)

3. Warapfuye ndabohorwa;
Kandi mpfana nawe.
Waratsinz' urambohora
None mbana nawe.
Kuza kwawe
Mu kirere
Ni ikuzo kuri njye. (bis)


174. NYENYERI IHEBUJE (N' ibyishimo)

1. Nyenyeri ihebuje
Imurikira,
Inkoni inyobora,
Mugat' untunga,
Riba ry' ubugingo,
Mucy' unyobora
Hariya ku nkombe:
Byose ni wowe.

2. Ninde wasa nawe,
Yesu Mukiza?
Iyo nagirijwe
Uranyakira,
Byiringiro byiza
Bimfash' iteka,
Amahoro yanjye
Nyahabwa na we.

3. Ubw' uzagaruka
Nzumv' ijwi ryawe
Rimpamagara ngo:
Ninze mu ijuru.
Nzaba nitwaj' iki?
Nzemerwa nande?
Nkinguriw' urugi!
Mbikesha wowe.


175. IJURU RYAGENDEREYE ISI (N' umurego)

1. Ijuru ryagendereye isi:
Emanuel adusanga.
Man' ab' umuntu! Mbega ubwiru!
Abe bamupfukamire!

2. Rukundo rudasobanurwa,
Mwana w' Imana, Muremyi,
Yaje muri twe abanyabyaha
Ari umugaragu nyawe.

3. Urwo rukundo rwiyoroshya
Rwamanutse bikabije;
Umwana w' umuntu yitanga,
Apfira abagome bose.

4. Ni uwuhe mubavu utavanze
Abawe bakakwituye?
Impumuro y' ishimwe ryacu
Si urukundo rwawe Yesu?

5. Ijuru ryagendereye isi:
Emanuel adusanga,
Man' ab' umuntu! Mbega ubwiru!
Abe bamupfukamire!


176. Uciye bugufi cyane (Biringaniye, yumvika)

1. Uciye bugufi cyane,
Mu nzira iruhije,
Wasuzuguwe n' ab' isi
Warayirarikaga,
Mutabazi udukunda
W' impuhwe ukiranuka,
Kuri iyi si ikiranirwa
Watanze Ibyiza byinshi.

2. Mbega! ubutunzi duhabwa
N' umutima udukunda!
Imana iwuhishuramo
Urumuri no kwera;
Natwe ubuntu butwuzuye,
Turi abana b' Imana,
Tunyura mu nzira yawe
Mu rukundo nk' urwawe.

3. Dutukwa dusharirirwa,
Mu ntimba n' imiruho,
N' ubwo umubiri usaza,
Utubere urugero
Rudukomeze iteka,
No mu ntege nke zacu
Tugaragaze ishusho
Y' ubutungane bwawe.

4. Bidatinze tuzicazwa
Mu birori by' ahera,
Aho uzabonwa n' abawe
Ntama w' Imana ukuzwa!
Turimbishijwe ubwiza,
Dusangiye ikuzo,
Nyagasani tuzanyurwa
No gushushanywa nawe.


177. MUCUNGUZI MWIZA (N' umurego)

1. Mucunguzi mwiza,
Ubu Itorero
Riraniha cyane.
Ngwino tebuka!
Nyenyeri imurika,
No mu mitima
Ntihakingirizwe
Ubwiza bwawe.

2. Munsi w' ibyishimo
By' intore zawe,
Kwizera gutatse!
Ngwino Mukiza!
Itorero ryawe
Rizagera aho
Ryemerwa iteka
Mu rugo rwiza!


178. TURATA URUKUNDO RUHEBUJE RWA YESU (Murandaga, yumvikana)

1. Turata urukundo ruhebuje rwa Yesu.
Niwe butunzi bwacu araduhagije,
Umucyo we urasira Isanzure ryose,
Ugararagaza urukundo rudasaza.
Urwo rukundo rurerure bitavugwa.
Rugera kure rugasumba n' Ijuru.
Uhereye kera mbere y' uko Isi Iremwa,
Nyagasani waradukunze!Ushimwe.

2. Wavuye mu ijuru ahuzuye amashimwe,
Wowe Mwana uhoraho utatse ubwiza,
Muremyi mwiza uramywa n' abamarayika,
Uza ubwawe hagati mu banyabyaha.
Kugira ngo udushyitse mu rugo rwa Data,
Wiyanze ubwawe n' ababi barakwanga,
Mushumba ugwaneza ubonye akaga kacu,
Nyagasani waradushatse! Ushimwe.

3. Wanyuze mu nzira wenyine utereranywe
Utanga ubutunzi bw' ineza y' Imana,
N' ubuntu kuri bose kandi igitangaje
N' umuntu yarakwanze mu buhumyi bwe.
Washenguwe no kwangwa ntiwanabyitaho
Utumbira intego y' urukundo rwinshi
Ntacyazitiye umurimo w' ubuntu bwawe.
Nyagasani waraturonse! Ushimwe.

4. Igihe kigeze umunsi w' ikibunda
Mu nzira iruhije uhetse umusaraba
Mucunguzi utamirijwe ikamba ry' amahwa
Baragututse baguha urw' amenyo!
Wanzwe kubwacu ubambwa i Kaluvali,
Wanyoye ibisharira uraduhanirwa
Uhabwa igihano gikabije cy' icyaha;
Nyagasani uradukiza! Ushimwe.

5. Twifuza kuririmba mu buzima bwose
Urukundo rwawe rutagereranywa!
Ubwo tuzahindurwa n' imbaraga zawe,
Tuzaba dushyitse ku munsi w' izuka,
Nibwo tuzakubona wicaye ku ntebe
Nshuti idahemuka wowe Yesu ukiza,
Abawe banaga amakamba imbere yawe,
Nyagasani turakuramya! Ushimwe.


179. YESU UDUKUNDA, AGIYE KUZA (Ishyushye)

1. Yesu udukunda,
Agiye kuza,
Kujyana abe.
Ngwino, Yesu,
Wowe mizero
Yacu twese. (bis)

2. Mu ngoro yera
Y' Imana Data,
N' Umwana we,
Twishimiye
Mu mucyo mwinshi
Mu rugo rwe! (bis)

3. Kubw' umurimo
N' umwanya ukwiye,
Mu gituza
Cyawe mukwe,
Tuzaruhuka
Bidashira! (bis)

4. Tuzaruhuka
Nta kirogoya
Tugufite,
Dushobora,
Byose bishize,
Kukubona. (bis)

5. Bwiza bw' Imana,
Mwigisha mwiza,
Mu by' ukuri
Tuzamenya
Iteka ryose
Ko udukunda! (bis)


180. URUMVE TORERO RIKUNDWA (Mwihuta)

1. Urumve Torero rikundwa,
Yaj' Umukwe!
Dukomez' amatara acanye,
Yaj' Umukwe!
Dor' igicuku kiranishye;
Ubu ntabwo turamubona
Atumuritse mu mutima:
Yaj' Umukwe!

2. Urusaku rurumvikana:
Dore Umukwe!
Nta joro nta gutegereza,
Dore Umukwe!
Umv' ukw' impand' ihamagara
Iturarikir' ibirori.
Ngo “ Torero uriteguye?”
Dore Umukwe!


181. OH! MBEGA IBYISHIMO IYO MU IJURU (Dutuje)

1. ! Mbega ibyishimo iyo mu ijuru,
Mu ijwi ry' ukomeye uhoraho
Havuyemo umucyo!
Yabambye ijuru n' ukuboko kwe,
Ubwo mu bubasha bukomeye
Yaremaga iy' isi!

2. O! Mbega ibyishimo iyo mu ijuru,
Ubwo ino mu isi Yesu, Emanweli,
Avutse mu ntege nke!
Abamarayika bati: « Kuzwa
Nyagasani amahoro abe mu isi! »
Banezerewe cyane.

3. O! Mbega ibyishimo iyo mu ijuru,
Iyo umunyabyaha umwe yitabye
Yesu umuhamagara,
Ibyaha abikurwaho burundu!
Ahabwa ubugingo n' amahoro,
Akambumbatira.

4. Mbega ibyishimo iyo mu ijuru,
Ubwo abera b' umunsi uhoraho
Bazaza kwicarana,
Hafi ya Yesu bishimye iteka,
Baririmba urukundo rwe rwiza
N' ubuntu butavugwa.


182. SOKO Y' UMUCYO N' UBUGINGO (Mutuje)

1. Soko y' umucyo n' ubugingo,
Soko y' ubuntu bwo bwizerwa,
Ituz' amahirwe, amahoro
Twabisanze muri wowe.

2. Soko y' urukundo y' iteka,
Idudubiz' iva ahera,
Idusendereza iteka,
Ukuzura k' ubumana.

3. Hahirw' uwatewe ku ruzi,
Ku nkomb' ari igiti cyera,
Gishora imizi, andi kinywa
Amazi yarwo iteka.

4. Ararumbuka aker' imbuto;
Akomera buri munsi:
Hahirwa umuntu kuri iyi si,
Unywera kuri iyo soko.


183. SOKO Y' UBUNTU IDAKAMA (Muranguruye)

1. Soko y' ubuntu idakama,
Yesu Mushumba wizerwa,
Urw' udukunda ntirushira,
Kuri twe ntujya uhinduka.
Naho ndetse ikigeragezo
Cyadutera buri munsi,
Uhembura mu mitima
Kwizera, n' ibyiringiro.

2. Haj' iherezo rya byose,
Ibyiza ntibihoraho.
Guhirwa kw' iteka kuraje,
Aho ibigeragezo
Bizasimburwa n' ibyishimo
By' umunsi w' ikiruhuko.
Hazavaho ibyiringiro
Kwizera, uretse urukundo.


184. IYO NITEGEREJE NGUSINGIZA (Buhoro, byumvikana)

1. Iyo nitegereza ngusingiza,
Uko umurimo wawe utangaje,
Ijuru, ukwezi n' inyenyeri,
Washyize ahabyo n' ubwenge bwawe.

2. Ngitangaye ndanyurwa ndibwira nti:
Umuntu ni iki Mana isumba byose?
Ngo ineza yawe imwibuke!
Akaburirwa n' ubuntu bwawe?

3. Asumbwa gato n' abamarayika,
Bamamaza ikuzo ryawe mu ijuru,
Kandi wamutamirije ikuzo
Unamukikiza icyubahiro.

4. Wamugize umutware w' ibyaremwe
Ibyo amaboko yawe yiremeye,
Mana, ibyo byose uzabishyira
Munsi y' ibirenge by' uwo Mwami.


185. GWINO NYAGASANI! (N' umurego)

1. Ngwino Mukiza!
Kuko isi y' akaga,
Yuzuye ibibi,
Dore umutima
Ntuhabwa namba
Ikiruhuko.
Umuseke uraje,
Ngwino unjyane;
Nshatse kugusanga,
Ruhuko ryanjye.

2. Ntama w' ikuzo,
Nzakwitegereza
Uri mu mahoro
Utats' ubuntu.
Uko udukunda,
Uri mw' ijuru,
Aho Data atuye,
Udusukeho
Umucyo we utuje.
Ruhuko ryanjye!

3. Ruhuko ryiza
Riva mu rukundo,
Uzampa ibyishimo
Iteka ryose!
Mbega guhirwa!
Kukwikundira
Mpawe gusa nawe,
Nzanyurwa nabyo.
Mucunguzi mwiza,
Ruhuko ryanjye.


186. RUKUNDO RWA YESU, RIBA RIDUDUBIZA (Tunezerewe)

1. Rukundo rwa Yesu, riba ridudubiza
Rimara inyota, (bis)
Nta kintu cyakamya, amazi agira neza.
Nzaryoherwa iteka, n' ubwiza bwawe bwinshi,
Rukundo rwa Yesu! (bis).

2. Rukundo rwa Yesu, urampagije rwose.
Amahoro, ihirwe, (bis)
Nkubonamo byose ukanansusurutsa,
Mbasha kwihangana, mu ntambara, gucyahwa,
Rukundo rwa Yesu! (bis)

3. Rukundo rwa Yesu, nzabona bisesuye
Kuganza k' ubwiza. (bis)
Mu rugo rwa Data, ndangije urugendo,
Nzaba mpanze amaso namamaza iteka
Urukundo rwawe! (bis)


187. AMWE NAWE ITEKA IYO MU MUNZU YA DATA (Mutuje)

1. Hamwe nawe iteka iyo mu nzu ya Data,
Yesu Mucunguzi, witanze kubwanjye!
Mana y' amahoro n' urukundo n' umucyo;
Turi kumwe iteka! (bis)

2. Hari umurwa wera umurikisha ikuzo,
Wa wundi abawe bareba bizeye,
Nzarya no ku mbuto y' ubuntu bwawe Mana,
Turi kumwe iteka! (bis)


188. Mukiza Soko y' ubugingo (N' ubwira)

1. Mukiza Soko y' ubugingo,
Ubwo nari kure yawe,
Numvise ijwi rirarikira
Ababi ubukwe bw' umwami
Kuva ubwo mu mahoro yawe,
Nuhagiwe n' amaraso,
Nsogongera ubuntu bw' Imana
Y' urukundo yankijije.

2. Muri uyu mwijima uruhije,
Unkomeza mu kwizera
Unjyana mu bwihisho nyabwo,
Mushumba mwiza unyitaho.
Iyo ikibi kigwiriye,
Ubwo wenda kugaruka,
Nguhimbariza ineza yawe,
Ko unyitaho mu rukundo.

3. Bidatinze mu nzu ya Data,
Uzakira uwacunguwe,
Ngo ahishurirwe ubwiru bwawe
Bw' ineza n' ubuntu byawe.
Ubwo niho mu rugo rwawe
Hamwe n' umukumbi wawe,
Nzamamariza mu ndirimbo
Ubwiza bwa Ntama Wera!


189. MBEGA AMAHIRWE YO KUKUMENYA (Tuguwe neza)

1. N' amahirwe kukumenya
Wowe utajya uhinduka,
Mukiza, wigisha, Mana,
Mutabazi, wungeri.

2. Ntabwo inzara izanyica:
Untegurira byose.
Umpumuriza n' inshyimbo,
Nizeye ko unyitaho.
.
3. Mu gikombe cy' umwijima,
Uba uri hafi yanjye,
Umutima uhumurizwa
No kumva turi kumwe.

4. Mu buturo bwo mu ijuru
Vuba aha nzahakirirwa,
Ngo nkwirebere mu mucyo,
Mwungeri ukomeye.

5. Ni amahirwe kukumenya,
Wowe utajya uhinduka,
Mukiza, Mwigisha, Mana,
Mutabazi, Mwungeri.


190. MW' UBU BUTAYU BWUMYE (Ntakurandaga, kandi byumvikana)

1. Mw' ubu butayu bwumye
Butagira inzira,
Umuyobozi wanjye
Nibwo yanyuzemo.
Ampa kwegera Data;
Niwe munezero,
None ntakiri mu isi
Cyabasha kundeshya.

2. Niwe kwizera kwanjye.
Niwe nyungu yanjye,
Iyo mukurikiye
Nta gihombo ngira.
Niba ibyo muri iyi si
Bije kunzitira,
Imbaraga ze nyinshi
Nizo zibindinda.

3. Hahirwa uwabohotse,
Ugana mu ijuru,
Nzaririmba kuri ya
Ndirimbo y' iteka.
Imibabaro yanjye
Ntimbuza kwizera.
Kugeragezwa kwanjye
Kumpesha umugisha.

4. Mu rugendo rugufi
Urwo natangiye,
Niba niha nkarira,
Ese binca intege?
Oya, ubuntu bwawe
Nibwo mpugiraho;
Mpumurizwa n' inkoni
Na ya nshyimbo byawe.

5. esu, mutsima untunga,
Umbeshaho mu isi,
Unkomeresha ibyawe
Buri ntambwe yose.
Kugira ngo nse nawe,
Nzakubona vuba
Mu ikuzo rihebuje,
Kandi nzakuramya.


191. MU MASO HAWE MUKIZA (N' umwete)

1. Mu maso hawe Mukiza
Abera bazabona
Inseko y' ubuntu bwawe
N' umucyo w' ububasha.

2. Kuzamuka k' umutima
Mu isanzure ry' ijuru,
Yesu, wakwenda kwegera
Hafi y' umwenda wawe.

3. N' igisingizo gishyitse
Cy' abatsindishirijwe
Ni umubavu utavanze
Ugusigwa ibirenge.

4. Ku isi hagiye kubaho
Umunsi amahanga
Azagana ingoro yawe
Azanye amaturo.

5. No kunywera ku masoko
Aturuka ahera,
Amazi yayo yuhira
Yerusaremu yera.

6. Hazumvikana ubutitsa,
Aho i bwami kwa Ntama,
Indirimbo y' ibyishimo
N' urukundo rw' iteka.

7. Itorero rigukunda,
Mu ishyaka ricecetse,
Rizanaga ikamba ryaryo
Imbere yawe Yesu.


192. MU BIHE BYOSE KANDI HOSE (N' ubwira)

1. Mu bihe byose kandi hose,
Ndi ku mababa y' ikizu,
Nishingikiriza ku Mana
Y' imbaraga n' urukundo;
No mu rugendo rwanjye rwose
Ruri hafi yo gusozwa
Mfite ikintera ubutwari
N' umutima we ukunda.

2. Inkuba zirasa hejuru;
Mbona umurabyo mu ijuru;
Sintinya inkubi y' umuyaga
Ntwikiriwe n' ibaba rye.
Mw' ubwo buhungiro butuje,
N' aho umwanzi anyibasira,
Nkomeza umunezero utuje
Mu gicucu cy' Ikomeye.

3. Umurwa wera urahingutse,
Aho uzanyinjiza vuba.
Muri urwo rugo rw' ikuzo,
Nta kizinga nta kinegu,
Umugeni wawe akubone
Adakingirijwe iteka;
Avuge imbaraga n' ineza
By' Imana igira ubuntu.


193. UKUBONEKA KWA YESU (Ishyushye)

1. Ukuboneka kwa Yesu
Kuzakwira mu isanzure;
Azageza ububasha bwe
Ku nkombe zose z' inyanja.

2. Hose ingoyi zizacika;
Habe amahoro, urukundo;
Nta bukene, nta miruho,
Nta cyuya kur' uwo munsi.

3. Hashimwe ineza ye nyinshi!
Niko abera bazavuga.
Ndetse azanahimbazwa
N' akanwa k' abana bato.

4. Ku ngoma ye y' agakiza
Urupfu ntiruzaganza,
Turindwa n' igicucu cye
Gitwikire intore ze.

5. Isi izahabwa umugisha,
Isi izabyishimira.
Abantu mu bwiyoroshye
Bapfukamire imbere ye.


194. Dore ndaza vuba (Tuzamuye amajwi)

1. « Dore ndaza vuba; mutegereze ndaje! »
Uwaducunguye niko abivuga.
Haleluya! Haleluya! (bis)
Ngwino Nyagasani, (ter)
Mu mucyo utangaje.

2. Isi, umubiri, wa mwanzi ukomeye,
N' urupfu rwawe rwabidukijije,
Haleluya! Haleluya! (bis)
Ngwino Nyagasani, (ter)
Ni wowe twiringiye.

3. Ku isi tuhabona kugeragezwa kwinshi,
Ariko mu ijuru nta kuruha ukundi.
Haleluya! Haleluya! (bis)
Ngwino Nyagasani, ter)
Gutwara ubwoko bwawe.


195. NI NDE SE TWASANGA? (N' ubwira)

1. Ninde se twagana? iyi isi irashira,
Itwarwa n' umubi, yuzuye ibinyoma.
Ese twakubaka kuri uyu musenyi?
Oya nta munezero ujya uhaboneka. 

2. wajya gushakira ubumenyi bw' Imana
Y' ukuri, umucyo n' urukundo kuri nde,
Waduha amahoro no kudashidikanya
Ubwo tugenda turemerewe cyane?

3. Ninde se twagana? Soko ihora ari nshya
Iduhemburira imitima ikakaye,
Amagambo yawe ni ubugingo bw' iteka:
Tuyigira ku birenge byawe byiza.

4. inde se twagana? Ijwi ryawe rikundwa
Ritubwira riti: mwitinya mwizere!
Uduhanagura amarira, uduhoza:
Ninde se twagana, niba atari wowe?


196. MANA IKOMEYE MU MABOKO YAWE (Murandaga, muranguruye)

1. Mana ikomeye, mu maboko yawe,
Iteka uturinda inkubi y' umuyaga;
Kuko turi abawe wanatubereye
Imana y' ubuhungiro bwacu Iteka.

2. Tubon' imisozi itigita igwa,
Umuraba ukomeye usuma uteye ubwoba,
Nta kiwutangira, nta cyahungabanya
Umutima wiyoroshya ukakwisunga.

3. Mbese ntiwavuze ko utajya uhinduka?
Ijambo ry' ukuri ry' iteka ridakuka,
Riradukomeza rikatuyobora,
Ntirinyeganyega iyo byose bihirima.


197. RUHUKIRO GAKONDO YERA (Muguwe neza)

1. Ruhukiro, gakondo yera,
Buturo bwiza bw' abera,
Murwa dukunda wa zahabu,
Nshaka kukunezererwa.
Nduhukiye muri Yesu!
Nta kuruha nta gahinda.

2. Nzajyayo nkijijwe n' ubuntu,
Untegerereje ahera,
Uti nakuboneye umwanya
Muri paradizo nishwe.
Nduhukiye muri Yesu!
Nta kuruha nta gahinda.


198. TURI MU BWATO TWAMBUKA (Ishyushye)

1. uri mu bwato twambuka,
Bera, bwoko bw' ijuru.
Umuseke uratambitse;
Umucyo uratangaje.

2. Dore inkombe imaze
Kugaragara kure;
Nshuti tugire ubutwari
Tugiye kuruhuka.

3. Niduterwa n' umuyaga
Ntidutinye amakuba;
Mu bwato bwacu hicaye
Umugenzi w' ijuru.

4. Uwo mworera mubisha,
Ahatuye urupfu,
Hatuza kw' ijwi rya Data;
Dusohoye ku cyambu.

5. Oh! mbega umunezero,
Abe bazamubona,
Ubwo ineza y' ubumana
Izambikwa ubwoko bwe.

6. Dore tugeze ku nkombe
Irasiwe n' izuba;
Nshuti tugire ubutwari
Tugiye kuruhuka.


199. NDI HOSE NA YESU! NI WE NEGAMIRA (Buhoro, byumvikana)

1. Ndi hose na Yesu! Ni we negamira.
Ntidutandukana kuko mbana nawe!
Kumukurikira nta mbaraga binsaba:
Ndi hose na Yesu! Wanciriye Inzira.

2. Ndi hose na Yesu! N' ubwo uwo Mwungeri
Anyuza mu nzira zirimo ibirushya,
N' ubwo angerageza; akambuza abo nkunda,
Iyo mbuze byose; ni we ubwe nsigarana.

3. Ndi hose na Yesu! ku zuba ryo mu cyi;
Ndi hose na Yesu, mu mvura y' itumba;
Ndi hose na Yesu, umuseke utambitse,
Ndi hose na Yesu, ijoro ringwiriye.

4. Ndi hose na Yesu! Nyobowe na Yesu;
Haba mu itanura cyangwa umubabaro,
Ndi mu kiruhuko, ku murimo naniwe,
Ndi hose na Yesu, njyanwa n' urukundo rwe.

5. Ndi hose na Yesu! nta cyankangaranya.
Turi kumwe na we, sintinya urupfu.
Angenda imbere nkanamukurikira.
Ndi hose na Yesu, mu rupfu no kubaho!


200. NIWOWE NIHIRA YESU (Murandaga)

1. Ni wowe nihira Yesu
Ngushaka buri munsi.
Nifuzanya imbaraga
Ukugaruka kwawe.
Hamwe n' abawe tuti:
« Amina Yesu ngwino!»
Butunzi bwanjye bw' ijuru,
Ni wowe wenyine nshaka.

2. Nk' uko impala yahagira
Ishaka amazi yanywa,
Ni ko muri ubu butayu
Nihira mu mutima,
Hamwe n' abawe tuti:
 « Amina Yesu ngwino! »
Mukiza wanjye ni ryari
Nzakureba duhanganye?

3. Kwishimira ubuntu bwawe,
Mvuga urukundo rwawe,
Kukubona Nyagasani,
Kubana nawe iteka.
Abawe twese tuti:
« Amina Yesu ngwino! »
Subiza gutaka kwanjye
Kuko ari wowe nshaka.


201. NSHUTI NIDUSHIKAME (N' ibakwe)

1. Nshuti nidushikame!
Hari buze vuba
Igitondo gikeye:
Ku mwaro uhoraho,
Tugiye gushyika. (bis)

2. Hano hari imiyaga,
Hari imibabaro,
Ntaho kuruhukira:
Ubwihisho buri he 
Bw' imitima yacu? (bis) 

3. Ku mutima wumvira 
Hari icyambu cyiza;
Ni iruhuko rituje,
Ubwihisho butuje,
Mu Mana ikomeye. (bis)

4. Nshuti nidushikame!
Hari buze vuba
Igitondo gicyeye:
Ku mwaro uhoraho
Tugiye gushyika. (bis)


202. KU MUTIMA URUHIJWE UFITE AGAHINDA (Buhoro, mutuje)

1. Ku mutim' uruhijwe ufit' agahinda,
Mu rukundo rwa Yesu uraruhuka,
Ni uburuhukiro bw' ubuntu buhoraho:
Washats' abanyabyah' urabaruhura.

2. Turuhuka iyo twicishije bugufi, 
Tukikorera umutwaro w' urukundo,
Tukwigiraho ubuntu bwawe butunganye,
Twihanganira umutwaro buri munsi.

3. Ku isi dufite uburuhukiro mu Mana!
Dukurikiye inzir' irim' umucyo,
Itujyan' iwawe mu mucyo wo mu ijuru,
Mu kiruhuko cy' iteka cy' abizeye.


203. BUGINGO KO UTINYA? (Mutuje, n' umurego)

1. Bugingo k' utinya?
Mu bihe bikomeye,
Nyagasani Yesu siw' ugukomeza?
Ubura amaso, n' umutabazi wawe
Ntabwo yagusiga bugingo ntutinye.

2. N' ubwo nahangana n' ibyago, n' intambara,
Nkananyuzwa mu ruganda nk' izahabu,
Nyura mu muriro nkanyura no mu mazi,
Ni umukiza iteka n' ubutunzi bwanjye.

3. Oya sinzatinya. Ari shitan' ar' isi,
Ntibyamvana mu maboko y' umwungeri.
Aho nezererwa amahoro urukundo,
Aho mparindirwa amakub' iteka. 


204. KURI YESU (Buhoro, mutuje)

1. Kuri Yesu, ngana gakondo,
Nyobowe na Mwuka wera,
Nta bwoba, ni we niringira
Kugeza Iteka ryose.

2. Arankomeza amp' imbaraga
Mu nzira igana mw' ijuru,
Vuba ndangije urugendo
Nzakubona, Emanueli.

3. Nyamara, mu nzira sinita 
Kubitagira umumaro;
Kandi mw' ituze numva ijwi
Rya Mwuka wawe udukunda.


205. Yesu nshuti ihebuje (Buhoro munezerewe)

1. Yesu, nshuti ihebuje,
Inezez' umutima;
Yesu ni we ubwe unkunda,
Buhungiro Mukiza.

2. Yesu niwe mucyo wanjye
Umurikira inzira,
Kugira ngo ntazayoba
Muri uru rugendo.

3. Ni Yesu rukundo nyarwo,
Buruhukiro mw' isi,
Ni we bugingo bw' iteka
Anyobora kwa Data.

4. Yesu Byiringiro byanjye,
Vuba azava mw' ijuru
Maze anjyane aho ari
Mw' iruhuko ry' iteka.

5. Mizero, bungingo bwanjye,
Yesu, Mucyo, Rukundo,
Hano njye nguhesha ikuzo
Ntegereje ko uzaza.


206. Kukwiyegurira (Buhoro, byumvikana)

1. Kukwiyegurira ukaducir' inzira,
Mana y' urukundo!
Ni wowe soko y' ibyishimo byacu byose
Buri mwanya wose! (bis)

2. Ndetse iyo twihebye, ntawo kudutabara,
Ibyago biteye,
Ntahandi duhungir' urets' imbere yawe,
Tukwiyegurira! (bis)

3. Kukwiyegurira, twiringiye ko unesha
Tukakwegamira,
Nyuma tukinjizwa nawe mu nzu ya Data;
Byo gihembo cyacu! (bis)


207. MUKIZA, W' UKURI (Tuzamuye amajwi)

1. Mukiza w' ukuri, bugingo buhoraho,
Riba ryiza ridudubiza iteka ryose,
Soko itunganye mvano yo kwizera,
Ukwegereye wes' arababarirwa.

2. Iyo umuriro wo mu butayu utwika,
Niyo ikirere cyagurumana cyane,
N' imbaraga zacu zikagabanyuka,
Duhemburwa n' amazi ava ku rutare.

3. uba aha tuzumva guhamagara kwawe,
Utwinjize mu bwami bwo mw' ijuru;
Kuko umuseke wabyo utambitse,
Kandi tuzanywa kw' isoko idakama.


208. YAGASANI IYO NITEGEREJE (N' murego)

1. Mana iyo nitegereje
Ibyo waremye byose,
Mbon' isanzure ry' ijuru
Ritwikiriye abantu.

2. Iyo ndebye ingabo nyinshi
Z' inyenyeri mw' ijuru,
Ufatishije ububasha 
Mu isanzure ry' ijuru,

3. Menya neza ubuto bwanjye
N' ubuhangange bwawe 
Menya intege nke zanjye,
Mana wowe muremyi!

4. Imbere y' amaso yawe
Ndi umunyabicumuro;
Mbese mbasha kwiringira
Impuhwe zawe nyinshi?

5. Nzi neza kw' impuhwe zawe
Zansanze zoroheje,
Zimfata mu buto bwanjye 
Maze zikungezaho.

6. Ukeneye imbabazi
N' uwigiciro cyinshi
Kuruta inyenyeri zose
Zitagira umubare,

7. Mu rukundo ruhebuje,
Wampayeho Umukiza
Umwana wawe ukunda,
We munezero wawe!


209. UBWO NZABA NDANGIJE URUGENDO (Mutuje, byumvikana)

1. Ubwo nzaba ndangije urugendo,
Nkitegereza Imibereho yanjye,
Ndi aharengeye nzahasiga kure,
Aho ndebesha amaso Inzira yanjye;
Mana nta marira nta maganya
Byampagarika umutima wishimye:
Nta kindi cyo kwibukwa keretse
Urwibutso rw' impuhwe zawe nyinshi!

2. N' ubwo intambwe zanjye zasize
Amafuti menshi inyuma yanjye,
Niba inzitizi mu nzira yanjye
Zarandindije mu rugendo rwanjye,
Akenshi cyane aho kumpana,
Ineza n' impuhwe zisendereye,
Nta kindi byansize mu mutima,
Keretse urwibutso rw' impuhwe zawe!

3. Bidatinze ijoro rizacya:
Aho tugana hazagaragara!
Inzira izamuka igana ahera
Iri hafi gusatira inyenyeri.
Iyo mu ijuru, nanezerewe,
Nzahimbaza urukundo rwawe rwinshi.
Nta kindi nzibuka iyo mu ijuru,
Keretse urwibutso rw' impuhwe zawe!


210. TUGUMANE NYAGASANI BURIJE (N' umurego)

1. ugumane Nyagasani burije,
Dore ijoro riratwugarije;
Turagusaba kuba hamwe natwe:
Tugumane Yesu, Tugumane!

2. Mwigisha tukubahisha imitima;
Ubereye Itorero umukwe;
Ni wowe uhembura ubugingo bwacu:
TugumaneYesu, tugumane!

3. Isi mbi n' ibihendo byayo bibi
Nta nyungu uretse kuzinukwa;
Turifuza ibyishimo bihoraho:
Tugumane Yesu, tugumane!

4. Mu ntambara n' imibabaro byacu,
Mu gihe dutewe n' umubisha,
Udukomeze mu ntege nke zacu:
Tugumane Yesu, tugumane!

5. Mu bwiza bwawe turahishimira,
No mu marira tukanezerwa.
Waba ugize icyo uduha cyangwa utwatse:
Tugumane Yesu, tugumane!

6. Dukomezwa n' ijwi ryawe Mukiza,
Rigira riti: « Ndikumwe namwe »
Buri munsi kugera ku iherezo,
Mu rukundo uduhora hafi.

211. BIRUJUJWE, UBUNTU BURASHYITSE (Mutuje)

1. « Birujujwe! » Ubuntu burashyitse.
Humvikanye ijwi ryo kunesha.
Uwabambwe yacuritse umutwe we
Aranesha. Birujujwe.

2. aritambye. Yishyira mu mahoro.
Ashimisha Imana bihebuje.
Ihabwa ikuzo, nayo iramukuza
Ubwo biba birujujwe.

3. Umugome, mu gukiranirwa kwe,
Abona imbabazi ku bwa Yesu.
Kubwo kwishyura umwenda ukomeye,
Yaritanze. Birujujwe.

4. Itabura umwenda mo kabiri
Tujya ahera, iducira inzira,
Nshyashya, nzima, igera ahera cyane
Ikinguye. Birujujwe.

5. Ari ijuru rishya ari n' isi nshya
Bizaririmbira mu rukundo.
Shimwa Mana Data, ukuzwe Mwana!
Birujujwe iteka ryose.


212. IKUZO RYAWE NYAGASANI (Byumvikana)

1. Ikuzo ryawe Nyagasani
Ryaherutse imibabaro.
Abakurebesha ukwizera
Bakubona uri mu ijuru. (bis)

2. Mu iyi ngando y' igihe gito,
Tubabarizwamo cyane.
Twifuza ingando ihoraho
Tuzambikanwa ikuzo. (bis)

3. Mu marira no mu miruho
Tugerwaho n' ijwi ryawe,
Ibanze ry' ibyiza bizaza
Rivuga ngo « Ndaza vuba ». (bis)

4. Kandi abatoranijwe nawe,
Mu rukundo no kwizera,
Ku bwa Mwuka baruvuga ngo:
«Amina ngwino Mukiza ». (bis)


213. AHO WABABARIJWE (Byubahirijwe cyane)

1. Aho wababarijwe,
Hamwe n' abagome,
Mukiza wakubiswe
N' Imana itabera.
Ese waziraga iki?
Kuki wahanywe utyo?
Wowe gitambo cyera,
Waranarenganye.

2. Waje gukiza abantu;
Maze barakwanga,
Kamere mbi y' ibyaha 
Ibonekera aho.
Wahemuwe n' ab' isi,
Nyagasani wanzwe, 
Mu mubabaro mwinshi;
Warashenjaguwe.

3. Nuko igihe kigeze
Uratereranywa,
N' Imana Yera ubwayo
Ikwima amaso.
Bwiru butarondorwa,
Wowe byishimo bye,
Usukwaho umujinya
Utagabanije.

4. Mucunguzi w' ikuzo,
Wabambwe ku giti, 
Upfira abanyabyaha, 
Udukiza ibyaha, 
Wemera igihano
Cy' ubugome bwacu,
Utuvana ku ngoyi
Uduha amahoro.

5. Umurimo urashyitse:
Binyura Imana.
Watamirijwe ikamba,
Utsinda byuzuye. 
Ikuzo n' imbaraga,
Kubahwa n' ubwami,
Ndetse no gushimirwa
N' i ibyawe iteka.


214. UMWANA WAWE W' IKINEGE (Nta kurandaga)

1. Umwana wawe, Mana Data,
Ari mw' Ijuru ari mw' Isi,
Yanyuz' umutima wawe.
Yesu yitanze h' Igitambo,
Byishimo byawe bihebuje,
Non' ubu yambitsw' Ikuzo.
Uruhanga rwe rwerekana
Kurabagirana kwawe,
Umucyo uva mu buntu bwawe,
Kuguhishura byuzuye.

2. Mbere y' uko isi iremwa,
Wateguye, ubuntu bw' iteka,
Ntama utagir' inenge.
Niba yarahanywe ku bwacu,
Ni umubavu uhumura neza
Wazamuwe iyo mu ijuru!
Ukundwa nawe aritanga
Asohoza ibyo ushaka,
Ku musaraba abirangije,
Aguhesh' ikuz' iteka.

3. Yazamuwe ahera mw' ijuru,
Iburyo bwawe Mana Data,
Yahicaye anesheje.
Vuba azatwara Itorero:
Iryo yaguze igiciro,
Azaryishyira mw' ijuru
Hafi ye rirabagirana, 
Ritatse ubwiza bwe bwinshi,
Rizaririmba gutsinda kwe
Kugez' iteka n' iteka.


215. MANA, TURARATA (Mutuje)

1. Mana, turarata ikuzo
Ry' uwaje kuri iyi si
Kugirango aduhindure
Abamwumvira iteka. (bis)

2. Mbega ukuntu ari byiza, Data,
Ko Umwana wawe ukunda,
Muri we imitima yibuka
Ubwiza bwawe bw' iteka! (bis)

3. Yabaye umugwaneza rwose,
Yicisha bugufi cyane,
Mu gihe atereranwa n' abe
Yabaye igitangaza! (bis)

4. Haba mu rupfu, mu buzima,
Yarakunejeje rwose;
Yaraje, buntu budashira;
Arababazwa arapfa. (bis)

5. anzwe nabo muri iyi si
Maze abambwa n' abantu.
Yaguhesheje ikuzo, Data,
Nawe uramwubahisha. (bis)

6. Vuba nitwinjizwa n' ubuntu
Mu buruhukiro bwera,
Tuzabona ubwiza bwe bwinshi,
Tumuramye iteka ryose. (bis)


216. NYAGASANI UMUNSI W' IKUZO URAJE (N' umurego)

1. Nyagasani umunsi w' ikuzo uraje,
Ubwo uzatwerekana Imbere ya Data;
Uzishimira Ibiva mu kunesha kwawe,
Ugaragiwe n' abawe.  (bis)

2. Abera mu ikuzo, mugeni ateguwe,
Ntama uzabinjiza mu bukwe bwawe,
Ubicaze mu myanya wabateguriye,
Ubwawe uzabahereza. (bis)

3. Mu bikari by' ijuru aho dusiganirwa,
Aho kuva kera watwifurizaga,
Tubone ubwiza bwawe burabagirana,
N' inkovu zo mu biganza. (bis)

4. Mu buntu bwinshi tuzabonamo ubutunzi,
Umukiro mwinshi cyane utangirika,
Ikuzo, gihamya cy' amasezerano,
Bizakwerekanirwamo. (bis)

5. Ikuzo ribe iry' Imana n' Umwana wayo
Iry' Umwana w' umuntu, tama w' Imana
Ugaragarize mu bawe Nyagasani
Ubwiza bw' ahera hawe. (bis)


217. UMUNSI W' UBWOBA IMANA IGUHANA (Mutuje kandi muramya)

1. Umunsi w' ubwoba Imana iguhana!
Umunsi w' isoni n' urujijo,
Ubwo watwishyuriraga, Mukiza,
Indishyi yo gucungurwa kwacu!

2. Washakashatse urukundo n' ubwiza,
Ntawamenye umubabaro wawe;
Umwe agambana undi akwihakana,
Ntiwabona n' umwe uguhoza. 

3. Waratuje mu mibabaro yawe,
Ubwo abanzi bawe bagukobye,
Bagutukaga, anaguhinyura,
Washenguwe no gusuzugurwa!

4. Umaze kwiranguza ibisharira,
Usoje uti: « birarangiye »,
Ukomeye, unesheje uha Data
Ubugingo bwawe mu mahoro.

5. Wasumbye abamarayika, Mukiza,
Imana inyuzwe iragukuza,
Tukiri ku isi turirimba ishimwe,
Tugupfukamiye, tukuramya. 


218. TURAKURAMYA NYAGASANI (Buhoro byumvikana)

1. urakuramya Nyagasani,
Washyizwe hejuru cyane.
Mana yatsinze, turarata
Izina ryawe Iteka.
Ukwiye Ishimwe
Ritagabanyije, Iteka n' Iteka ryose.

2. Mwami w' abami w' ububasha,
Uzahishurwa mu bwiza,
Wabaye ino mu mibabaro 
Wanzwe, unatereranywe! 
Ukwiye ishimwe ritagabanyije,
Ishimwe iteka n' iteka.

3. esu mugaba w' ubugingo,
Wabambwe ku musaraba 
Mu mubabaro utavugwa,
Upfa urupfu rubi cyane! 
Akira ishimwe, 
Kuri wowe iteka 
Tuherekeza imitima. 

4. Wuzuye ikuzo n' umucyo,
Uzaza mu bwiza bwawe, 
Haba mu ijuru haba ku isi,
Uzaba umwami na Kristu
Ariko imitima,
Yacu irakurata
Mwana w' Imana Mukiza.


219. KUZWA MUKIZA UDAHEMUKA (Buhoro byumvikana)

1. Kuzwa Mukiza udahemuka,
Wadusuye uva mu ijuru,
Uhishe ikuzo rihoraho
Wiyambika ubumuntu.

2. Mubibyi waciye bugufi 
Wabibanaga amarira,
Yesu, warababaye cyane 
Muri uko kwitanga kwawe. 

3. Urubuto iyo rubibwe,
Rugapfa nk' uko byanditswe,
Ntabwo ruzaguma rwonyine
Rurushaho kwera nyinshi.

4. Ubu ibisarurwa bireze 
Imbere yawe Mubibyi, 
Uzagarukana ibyishimo, 
Ubumbatiye imiba.

5. Nibwo uzaboneka mu ikuzo
Abawe bagukikije,
Imbuto zose watsindiye,
Ziterane iteka ryose.


220. ABAGIRIWE UBUNTU NAWE (N' umurego)

1. Abagiriwe ubuntu nawe,
Data dushobora kuza
Tunezerewe imbere yawe,
Tukuramya tugushima
Ku bwa Yesu mizero yacu.
Dushima kukuzanira
Ituro ryo kugushimira,
Nk' umuntu umwe tukuramya.

2. Ijoro ry' amakuba akaze
Riba ryaraduhitanye,
Ariko umucyo uratuvira
Utwuzuza amahoro.
Gucungurwa kurasohoye,
Turabona umucunguzi
Utamirije ikuzo ryinshi,
Mu ijuru aho yicaye.

3. Mbuto zo kunesha kw' iteka,
Twakijijwe na Yesu ubwe,
Turamubona mu ikuzo rye
Aho yakiriwe nawe.
Turakuramya turi ahera
Tuhinjizwa no kwizera,
Mana ikomeye, Mana Data,
Ni wowe dupfukamiye.

4. Bidatinze mu ijuru iteka,
Turirimba indirimbo nshya,
Abacunguwe bakuramye
Imbere ya Ntama wera.
Buzuye ibyishimo imbere ye,
Batangarira ubwiza bwe,
Bazamamaza ububasha bwe,
Bazashima n' ineza ye.


221. TURASHIMA UBWIZA BUHORAHO (Buhoro, muzamuyz' amajwi) 

1. urashima ubwiza buhoraho
Bw' imigambi y' Imana ikiza,
Isohoza Uguhindurwa bashya
Bwo bushake bwayo.

2. Mbere y' ukw' icyaha cyinjira mu isi,
Ntama wari waramuteguye,
Data uhoraho, bwenge butavugwa,
Ubwiru bw' Imana!

3. esu yitanze ho igitambo nyacyo,
Zanisha amahoro amaraso;
Kubwe wowe Mana uratwakira,
Ni muri we gusa.

4. Nihakuzwe Yesu, we muganura,
We wazutse atsinze urupfu!
Ni umunezero wawe iyo mu ijuru,
Adamu wa nyuma.

5. Ibyaremwe byose biracyaniha 
Bigitegereje umudendezo;
Kristo niwe ngwate yo kubohorwa
Mu bubata bw' isi.

6. Mana yacu, byiringiro bihire!
Mahoro nyayo y' umurwa wera!
Tuzanyurwa no kuba hamwe nawe
Ku munsi uhoraho.

7. Tukiri hano ku isi turaramya
Ntama watsinze uhorana ikuzo,
Turagushima wowe, Mana Data,
Kubw' Umwana wawe.


222. MBEGA UMUDENDEZO W' ABANA IMBERE YA SE! (Buhoro ariko mushikamye)

1. Mbega umudendenzo w' abana imbere ya Se!
Mugusabana nabo akunda, Mana,
Mu mucyo nyawo babasha gusogongera
Ubwiza bw' Isano byo mu buntu bwawe.

2. winjira ahera twemewe imbere yawe,
Tuje twese kukuramya uyu munsi,
Tuzirikana, tugutura ku bwa Yesu,
Irishimwe riva mu rukundo rwawe. 

3. ifuzaga abavandimwe b' umwana wawe:
Data mwiza, watugize abawe iteka.
Dufitanye isano ikomeye n' uwo ukunda,
Ni Yesu uri mu ijuru, muntu wazutse.

4. uri umwe n' uwo ukunda, turagusingiza,
Dutebutsa umunsi w' iteka ryose,
Kuko tuzashushanywa na Kristu mu ikuzo,
Tunezerwe iteka imbere yawe.


223. NINDE WAVUGA UKO YESU (Byitaweho cyane, ntakurande)

1. Ninde wavuga uko Yesu
Wababarijwe abo ukunda,
Mu nzira yo kwumvira kwawe
Yaganaga I Gologota,
N' umubabaro wawe mwinshi
Wapfukamaga winginga;
Waratereranywe, Mukiza,
Mu ntambara I Getsemani.

2. Wari uzi igihe cy' akaga,
Wagize agahinda, ubwoba,
Wibaza niba bishoboka
Ko ibyo byaguca kure.
“Ariko hakorwe ibyo ushaka!”
Mbega kwemera gushyitse
K' umucunguzi kudategwa,
Utunganiwemo byose!

3. Waje kubahiriza Data,
Kugez' aho upfiriye;
Ni muri wowe yishimiye,
Mukundwa we, wiyoroshya.
Tugutuye ishimwe ryacu
Dushima uko kwitanga,
Tuzarata iteka ryose
Uburyo wiyanze cyane.


224. TURAKUZA MANA UMWANA WAWE UDUKUNDA (Muzamuy' amajwi)
 
1. Turakuza, Mana, Umwana wawe ukunda;
Uwo ukunda mu bihe by' Iteka ryose,
Yemeye kwitanga kubera Ikuzo ryawe:
We waje agasohoza ubushake bwawe. 

2. Niwe Mwana uhoraho, mu buhangange bwe,
Afite ubabasha bwose bw' ubumana;
Yisize ubusa anicisha bugufi,
Aguhesha ikuzo ajya ku musaraba.

3. Mwana w' umuntu wamanitswe i Gologota,
Niwe gitambo gishimwa cyakongowe,
Uwakunzwe nawe yitambaho igitambo
Gikongorwa gishyitse kinatunganye.

4. Umutima wanyuzwe n' ubutungane bwa
Ntama wamenywe kera nta nenge afite:
Kuganduka kwe no kwumvira kwe kuzuye
Bikuganaho nk' umubavu utavanze.

5. Yatanze ubugingo hw' igitambo cy' ibyaha,
Kristo yerekanye ubumana bwawe,
Akwiriye ikuzo ry' Imana ikiranuka,
Yerekanye urukundo rwawe rwinshi.

6. Tuzuranwa nawe uratunezererwa,
Turarata imigambi yawe myiza,
Twunzwe n' uwo ukunda n' ubuntu bwawe bwinshi,
Dukomeje kukuramya iyo mu ijuru.


225. KURI WOWE UDUKUNDA (N' icyubahiro)

1. Kuri wowe udukunda,
Watwogeje ibyaha kubw' amaraso yawe;
Mu maraso:
Kandi ukaduhindura abami
N' abatambyi b' Imana Data niyo na So;
Nuhabwe ikuzo,
Ni uhabwe ubutware,
Iteka n' iteka!
Amen, Amen!


226. HA UBUGINGO BWACU KURUSHAHO KWERA (N' umurego)

1. Ha ubugingo bwacu
Kwezwa iteka,
Kwaka k' umuriro
N' ituze ryinshi,
N' icyizere cyinshi
Ngo dushikame,
Kandi twihangane
Mu buryo bwose.

2. Duhe gutumbira
Ntama iteka,
We rugero rwiza,
N' iby' urupfu rwe,
Ubuntu bwe bwinshi
N' urukundo rwe,
Ikuzo ry' iteka
N' igaruka rye.

3. Ufatanya natwe 
Yesu, turira,
Duhe intwaro zawe
Uzitwambike.
Tugendana nawe
Turi mu mucyo,
Dusenga ubutitsa,
Tukwiringiye.

4. Nezeza imitima
Ku bw' umurimo
Ngo tub' ibitambo
Imbere yawe;
Tukubahiriza
Twuzuy' umwete,
Duhuje umutima
Nawe Mukiza.


227. YESU YATUZANIYE (Munezerewe)

1. Yesu yatuzaniye
Agakiza k' ubuntu;
Ati: « Ni jyewe Rembo »
Muryinjiriremo.
Yapfuye urupfu rubi
Ngo atugeze kwa Se,
Kandi tukiri ku isi
Tumenya ijwi rye.

2. Niwe Mwungeri Mwiza
W' intama ze akunda
Niwe ubwe uziragira
Akanazirinda.
Ubugingo ajya aziha
Ni ubw' iteka ryose;
Zifite umutekano
Ku bw' imbaraga ze.

3. Ntakizadukoraho
Kimudukuyeho;
Azanatuyobora
Mu nzira y' ukuri.
Azi intege nke zacu,
Aratwiringiza
Aduhozaho iteka
Impuhwe ze nyinshi.

4. Tunezererwe imbere 
Y' umwungeri mwiza.
Ubugingo bwe bwinshi
Adusakazamo;
Kandi tugengwa nawe,
No mu mudendezo
Tugume tunezerwe 
Dusabana nawe.


228. NTA MUDUGUDU UHORAHO DUFITE MU ISI (Byumvikana)

1. Nta mudugudu uhoraho dufite mu isi,
Aho twatura, bakristu. (bis)
Dore iyi ngando yo mu isi irajegajega
Yahirikwa n' umuyaga.

2. Nta mudugudu uhoraho dufite mu isi,
Kuko iwacu ari mu ijuru. (bis)
Bidatinze tuzumva ijwi rikomeye
Ryo kutujyana mu ikuzo.

3. Nta mudugudu uhoraho dufite mu isi,
Tugiye kuzawubona. (bis)
Dutegereje tuwureba mu kwizera
N' imitima inezerewe.

4. Hari igihe gito cyo gutegereza
Ngo amarembo yugururwe, (bis)
Murwa w' Imana nzima ihoraho iteka,
Aho intore tuzibera.


229. IJAMBO RYAWE NI UBUTUNZI (N' ubwira ugaragaza ko ari ukuri)

1. Ijambo ryawe ni ubutunzi,
Ni Ukuri kudahinyuka;
Turishyikira mu ntege nke
N' ubwo ritagereranywa.

2. Dat' ijambo ryawe ririmo 
Ubutunzi bw' igiciro,
Mwuk' aduhishuriramo
Yesu nzir' ijya mw' ijuru.

 3. Ijambo ryawe ni ubutumwa 
Buduhesha umunezero,
Amahoro, kudacogora
Dukurikiye umukiza.

 4. Ijambo ryawe, mucyo nyawo,
Ritumurikira inzira
Kugira ngo tubashe, Data,
Kukubahisha aha mu isi.

 5. Ijambo ryawe rikundisha
Imitima yacu Ntama,
Riduhishulira n' ikuzo 
Ry' uwo Nyagasani Yesu.


230. BYAGENDEKERA BITE UWAWE (Mworoheje)

1. Byamerera bite uwawe
Mu ntege nke,
Niba adashobora kurindwa
Mu makuba 
N' urukundo rudahemuka,
Mana nziza,
No kuba mu mababa yawe
Mu bwihisho?

2. Ni umwimukira muri iyi si
Ntabwo atinya.
Agengwa n' Imana y' umucyo
Imukunda, 
Ndetse no kuboneka kwawe,
Mana ikiza,
Ni inkingi ye mu mibabaro
Umuvuna.

3. Naho yaca mu muhengeri
Muri kumwe;
Yuzuzwa amahoro akomejwe
N' ukwizera.
Mbega umunezero kwa Data
Ni akubona,
Kandi azakuramya mu mucyo
Murebana.


231. NJYE NAGUHAGIJE (Mworoheje)

1. « Njye ndaguhagije ». Ijambo ryiza cyane!
Rirahagije kugeza ku iherezo,
Ibanze ryiza ry' umunezero utavugwa
Uwo tunezererwa iteka ryose.

2. « Njye ndaguhagije ». Mu ntege nkeya cyane,
Mukiza, tubona gutabara kwawe;
Tubabay' udukomereza ukwizera,
Utwitahw' iteka mu rukundo rwawe.

3. K' ubwo ubuntu bwawe, vuba mu nzu ya Data,
Tuzaryoherwa n' ibyiza by' umugisha,
Twibuka wa munsi watubwiriye ku isi,
Udusubiza uti: « Njye ndaguhagije ».


232. MU MINSI IRUHIJE Y' IMIBABARO (Mutuje ariko mutarandaga)

1. Mu minsi iruhije
N' iy' imibabaro,
Iyo Imbere ya Data,
Dusuka amarira,
Twe gucika intege
Tumugandukire.
Twigishwe dupfukamye
N' Imana ikomeye.

2. Yemera ko turushywa
Ngo iduhe umugisha;
Ntabwo adukomeretsa
Ngo atubabaze.
Ishami akaragira
Ni naryo yitaho,
Kugira ngo mw' iyi si
Ryere imbuto nyinshi.

3. Mbega guhana kwiza
Kw' iyo Mana Yera,
Aho ubuntu bw' Imana
Bugwiza imbuto!
Wigisha hano ku isi
Abawe ukunda.
Shimwa mubyeyi mwiza
Kuko utwitaho!


233. MURI IKI GICUKU YESU (N' ubwira)

1. Muri iki gicuku, Yesu,
Tuguhaye ibyifuzo;
Twishimira ibyiza byinshi
Bitunga ukwizera.
Ukugiraneza kwawe
Kuturindira intambwe.
Dusendereye imitima…
N' ubwo tutakuruzi.

2. Koko tukumenya cyane,
Mbere utarabambwa,
Igihe wari mu nzira
Ijya ku musaraba.
Itorero tukuramya,
Utari hano ku isi,
Uri mu ijuru kwa Data
Aho uzaza uturutse.

3. Mu kurebesha ukwizera
Birenga cyane ijuru,
Umugeni akabona 
Umukiza w' ikuzo.
Agatwarwa, akaramya,
Yifuza ko agaruka:
Igisigaye kuri we,
N' uko mubana iteka.

4. ubasha gutegereza
Umunsi uruta iyindi,
Ubwo ijwi ryawe ryiza,
Rizazura abapfuye,
Bakabana n' abariho,
Nibwo tuzanezerwa.
Tuzazamuranwa nabo;
Yesu tuzakubona.


234. IBYO USEZERANYA MANA (Muzamuy' amajwi)

1. Ibyo usezeranya, Mana,
N' Ibyo abawe bisunga
Ubarindisha Imbaraga
Bagakomezwa n' ubuntu.

2. Waduhaye byose, Mana,
Muri Yesu, Mpano nkuru.
Kubwe twinjira ahera,
Tugashima izina ryawe.

3. Data, uduhe kumenya
Urukundo rwawe rwinshi,
Kandi tutanacogora,
Turate urukundo rwawe.


235. BURI MUNSI YESU UNYIGISHE (Bivuye ku mutima)

1. Buri munsi, Yesu,
Unyigishe;
Ndindira umutima
Hafi yawe.
Mu nzira iboneye.
Ngendane ukwizera,
Nguhanze amaso,
Mucunguzi.

2. Mu makuba, esu,
Unyigishe,
Mu nyanja izikuka,
Unyobore.
Koko mu mwijima
Umpanga amaso,
Unyoboza ineza:
Sinzatinya.

3. Kubwa Mwuka wawe,
Unyigishe,
Kujya nkubahisha,
Aho ngenda.
Kugeza iherezo,
Mu mbaraga zawe,
Uzahore umfashe,
Mucunguzi.


236. NI NDE WAKUMENYA (N' umurego)

1. Ninde wakumenya,
Mana ihoraho,
Nyagasani, Mana 
Imana yera?
Ububasha bwawe
Busumba Ijuru,
Kandi ntacyahwana
N' Izina ryawe.

2. Uri kure yawe 
Waramuciye?
Oya, ateguye
Ibyacu byose.
Mana idasumbwa,
Idakorwaho,
Uraturarika 
Ngo tukwegere.

3. Yego, Mana Data,
Watanze Yesu,
Atubere umucyo,
Aba agakiza.
Amaraso atweza
Ibyaha byacu;
Dufite ubugingo
Bw' iteka ryose.

4. Iyo mpano nziza
Ni iy' uwizera;
Mbega umugabane
Kubyarwa nawe!
Twerekeza amajwi
Mu rugo iwacu,
Twese dushimira
Imana yera.


237. MUTIMA WANJYE TURIZA KU MANA (Mutuje)

1. Mutima wanjye, turiza ku Mana,
Yesu ahora akuri iruhande.
Mu makuba, mu mazi mu muriro,
Yaraguhetse mu rukundo rwe,
Imana ikwigisha ikugerageza,
Ikwerekeza mu munezero.

2. Ruhuka wiringire, unezerewe,
Reka Yesu abe ariwe ukwitaho.
Ntabwo yigeze ahwema kugufasha,
Azagukomeza, akuyobore.
Nka kera ijwi rye rifite imbaraga
Rizaturisha imiraba ikaze.

3. Ruhuka Imana ntizakwibagirwa,
Yesu agiye kugaruka vuba.
Uzasobanukirwa iby' imiruho,
Maze umenye ko byari umugisha.
Himbaza, kandi uhe ikuzo wizeye,
Imana igukunda iteka ryose.


238. SHIMWA MANA IDUKUNDA (Muzamuy' amajwi)

1. Shimwa Mana idukunda ko washatse mu isi
Abaramya by' ukuri bari imbere yawe
Kera ntiwihishuriye abawe none
Twigijwe hafi n' amaraso ya Yesu.

2. esu rufatiro rw' itorero akunda
Ni nawe buye rizima ariko ryanzwe
Ridutangaje ry' igiciro iwawe
Icyubahiro ni icye mu nzu y' Imana

3. Abizeye duteranye mu izina ryawe
Duhuje umutima tukuririmbira.
Muri ubwo buturo bwera bwa Mwuka
Hakomoka ishimwe ryuzuye Mana.


239. DATA IMBERE YAWE TUZASOBANUKIRWA (Muzamuy' amajwi)

1. Data, Imbere yawe tuzasobanukirwa
Urwo wakunze buri wese mu ntore;
Mu bihe byose tuzashima ubuntu bwawe,
Twaboneye mu gikorwa cy' umukiza.

2. Twabeshejweho n' ibyo waduteguriye,
Biduhesha ubugingo kubwo kwizera;
Turamamaza ubuntu butarondoreka 
Bwa tumenye cyera bukaduha ijuru.

3. Mbega umuteguro w' Imana nyir' ubwenge:
Udushaka mu ikuzo hamwe na Yesu!
Urukundo rwawe rwinshi rwatugeneye
Gukikiza Umwana wawe dusa nawe.

4. Mbega ubutunzi buri mu bwiru bw' Imana
Ubwo tuzarondora iteka ryose,
Mu munezero wuzuye mu nzu ya Data:
Mana izina ryawe rikuzwe iteka!


240. UKWIYE IKUZO WOWE WAZUTSE (N' icyubahiro)

1. Ukwiye ikuzo,
Wowe wazutse!
Gutsinda n' ukwawe
Iteka ryose!
Marayika yaje
Mu mucyo mwinshi,
Ahirika ibuye
Ry' imva yatsinzwe.
R:/ Yesu w' ikuzo,
Abacunguwe
Barata gutsinda
Kwawe kw' iteka.

2. Mahoro ashyitse,
Yesu ahoraho!
Mbega umunezero
W' uwamwizeye!
Twuzuye ibyishimo,
Tubasha Yesu,
Kwamamaza iteka
Ko wanesheje.

3. Wafashe umwanya
Hafi y' Imana,
Bidatinze uzaza
Uva mu ijuru.
Urabagirana
Uri mu ikuzo,
Wicaye ku ntebe
Mu cyubahiro.


241. YESU YARAZUTSE PE! AKWIYE ISHIMWE! (N' ibyishmo)

1. esu yarazutse pe! Akwiye ishimwe!
Yigaragarije abe, batinda kwemera.
Babonye ibiganza bye n' ibikomere bye,
Maze bahita bumva ijwi ryiringiza.

2. esu ati «Amahoro»! Abari hagati,
Bakimutangariye, buzura ibyishimo.
Hagati ya babiri baramya mu kuri,
Nka cyera aba ahari ku bamwubahisha

3. Kristo yatsinze urupfu: N' imbaraga nyinshi!
Turarata Mukiza, umurimo ushyitse.
Witambyeho igitambo, kinyura Imana,
Utsinze haboneka, ikuzo rya Data.

4. Impanda izavuga, ubwo uzagaruka
Itorero ryitabe ijwi ryawe rizwi
Duhinduwe bashyashya, twese dusa nawe,
Tuzakubona Ntama, Mukiza ushimwa.

5. Yesu Mukiza wacu, Mwami w' ubugingo,
Ni wowe ubohora, mu rupfu n' ibyarwo.
Yewe rupfu urihe? Kunesha kurihe?
Tukuramya duhuje, Mukiza w' ikuzo.


242. NTAKINANIRA UKWIZERA (N' ibakwe)

1. Ntakinanira ukwizera,
Iyo kwiringiye Imana,
Kubona ibitagaragara,
Kubasha kwakira impano;
Kunezererwa ibyiringirwa
Mbere y' uku bisohora,
Kunyura mu butayu bubi,
Umutima uri mu ijuru.

2. Ukwizera kunesha byose,
Guhomba byose kunguka,
Kuririmba mu mibabaro,
Kuganza no mu makuba;
Gufite ibyasezeranijwe 
Bituma kudacogora
Kwumvira kutanavogerwa; 
Gufite ukuri konyine.

3. Mu gihe cy' abizera cyera,
Higaragaje ukwizera,
Murebe ingabo mu rugendo
Uzigabye ari mu ijuru;
Kwariho kuva cyera cyane 
N' ab' ikigihe turimo,
Dushobora kujyanwa ubu
Gusoza umuhamagaro.

4. Ukwizera guhamya cyane;
Gutsinda isi n' urupfu;
Igituma gukora ibyo
N' umusaraba wa Yesu.
Ariko vuba aha ku bicu
Tuzamusanga, bakristu,
Tuzabona ibyo twiringiye:
Ni Yesu Kristu we ubwe.


243. Hari ho inzira y' umucyo (Buhoro ariko nta kurandaga)

1. arihw' inzira y' umucyo,
Gutekana n' amahoro,
Ikadufasha mu rugendo,
Tunezerewe, dutuje.

2. i inzira yera ifunganye,
Kure y' icyaha n' iy' isi,
Aho urukundo rwatsinze:
Yesu ubwe yayinyuzemo.

3. Ni inzira hano muri iyi si
Tweretswe n' urukundo rwe,
Aho umucyo wo mu maso he
Urabagirana. 

4. ugeze hafi y' intebe ye,
Dutandukanye n' iyi si,
Byose aho birabagirana
Ikuzo rya Nyagasani.


244. NKO MU MUGANI W' ABAKOBWA ICUMI. (N' ubwira)

1. Nko mu mugani w' abakobwa icumi,
Nyagasani, turasinziriye!
K' ubwo kwibagirwa ijambo ryawe,
Benshi mu bawe barasinziriye.
Ariko dukomanzwe mu mutima,
Turagutakira dupfukamye!
Yesu, dukize kutita ku byawe;
Dukangure, esu, dukangure!

2. Twarangajwe n' ibintu by' iyi si mbi,
Twese twibagiwe inshuro nyinshi
Icya ngombwa kiruta ibindi, ristu:
Kukwegera no kwigishwa nawe!
Mwuka Wera adukangurira ko
Uza vuba, Mukwe wo mw' ijuru!
Turi maso, dutegereje ko uza:
Dukangure, Yesu, dukangure!

3. Ntacyo twabashije kukungukira
Kuko twatabye itaranto yacu!
Umucyo wacu ntabwo wamuritse
Ngo ubashe kwirukana umwijima.
Icyaduha, muri aka gahe gato,
Kugukorera no kwera imbuto,
Kugeza ubwo tuzinjira iwawe.
Dukangure, esu, dukangure!


245. MBEGA AGACIRO KA YESU, (Murandaga mutuje)

1. Mbega agaciro ka Yesu
Imbere y' Imana Data!
Kugenda twubaha Imana
Bidutunga buri munsi.

2. Mu rugendo rwe rwo mw' iy' isi
Yishimiye kukubaha.
Kuva avutse kugeza abambwe
Yahoraga akunezeza.

3. Umwana wawe yahishuye
Ubuntu n' ukuri, Mana,
Mu bwiza bwawe busesuye
Niho wigaragarije.

4. ari igitambo gikwiye,
Gupfa kw' umubavu mwiza.
W' uwera muri kamere ye
Aganduka bisesuye.

5. Utamirije ikuzo ryinshi,
Ni nawe byishimo byawe;
Yaduteguriye we ubwe
Umwanya mu ijuru aho ari.


246. IMBARAGA N' UBWUGAMO (Indirimbo)

1. Imbaraga n' ubwugamo
By' uwakijijwe ni ibihe?
Ni iki gihamya ubupfura bwe?
Mu makuba no mu byago?
Ni Ijambo rya Nyagasani.

2. Inkota y' amugi abiri
Izahana abanyabyaha,
Imena ingabo, ihinguranya
Mu ngingo n' imisokoro
Ihishura ibihishwe:
Ni Ijambo rya Nyagasani!

3. Ijambo rye rinyuzure,
Soko yo kwizera kwanjye,
Ngabo ikomeye ku rugamba,
Nkingi y' umutima ubabaye!
Icyampa ngahora nesha
Kubw' Ijambo ry' Umukiza!


247. Tugutegereje kurusha abarinzi. (N' umurego)

1. yagasani Yesu turagutegereje
Kurusha abarinzi bacyesha ijoro
Mu mitima yacu hamurits' inyenyeri
Irabagirana ubumana bwawe.

2. yagasani wanzwe, ukuzwa n' Imana So,
Nawe utegereje uwo munsi mwiza, 
Ntama, Mukwe Wera, utegura ibirori:
Tugusaba ibiva mu rukundo rwawe.

3. torero ryawe rirakuramya Kristo,
Ritegereje ko ryaba hafi yawe.
Mwuka asakaza mu mutima ukanguwe
Indirimbo nziza: zo kwizera kwacu.

4. butunzi bwawe, buhishwe hano mw' isi,
Ngwino ubujyane iwawe mw' ijuru
Kandi urimbishe ikamba rya zahabu
Isaro ry' ubwiza bukubonekaho.


248. HAFI YAWE MANA (Buhoro byumvikana)

1. Hafi yawe, Mana,
Hafi yawe!
Nicyo nkwifuzaho,
Hafi yawe!
Iyo ibigeragezo
Binyuzuriranyeho,
Ube hafi yanjye
Nicyo nsaba!

2. Hafi yawe gusa,
Nyagasani!
Nkomeza mu kaga,
Umbe hafi!
Mu gihe nagirijwe
N' ubwinshi bw' amakuba,
Nkomeze nkwegere
Nyagasani!

3. Hafi yawe iteka,
Hafi yawe! 
Uhore untabara,
Unkomeze!
Satani iyo atontomye
Urampumuriza pe!
Hafi yawe, esu,
Hafi yawe.

4. Hafi yawe, Mana,
Ndi mu nzira!
Ube hafi yanjye
Unkomeze!
Mugenzi, ukomere,
Uri hafi kwambuka.
Hafi yawe Data,
Hafi yawe!


249. MANA NKURU IKOMEYE URANZI NEZA (N' ijwi riringaniye)

1. Mana nkuru ikomeye, uranzi neza
Warandondoye uri mu ijuru. 
Hari aho nahungira umucyo wawe?
Aho mba ndi hose urambona.

2. Naba ngenda cyangwa naba mpagaze,
Undindisha ukuboko kwawe;
Ntarasohora ijambo mu kanwa,
Umenya ibyo nibwira byose.

3. Naho nahungira ku mpera y' isi,
N' aho nahungira ikuzimu,
Cyangwa se mu ijuru, Mana y' umucyo,
Wahansanga ukamurikira.

4. Kubwo kwizera, nkwegera ndatinya:
Yesu yanshunguje urukundo rwe,
Angeza imbere y' ubwiza bwawe,
Nkuweho gukiranirwa kose.

5. Ngerageza, Mana idahemuka,
Ndondora umutima maze unyeze;
Maze unyobore mu nzira y' iteka,
Umpe kuguhesha icyubahiro.


250. HARI UBWATO BUGENDERA MU KIYAGA BUTUJE (Byumvikana)

1. Hari ubwato bugendera
Mu kiyaga butuje;
Bwigira imbere buhoro
Munsi y' ijuru ryiza.
Mu kanya umuyaga uzana
Igicu kibuditse,
Kandi imiraba uzamuye
Ihindisha umushyitsi. (bis).

2. Abagenzi bariheba
Babura icyo bakora;
Bacitse intege bihebye,
Babuze ibyiringiro.
Ariko hari ubarinda,
Nubwo asinziriye,
Ni ngombwa kumukangura?
Mbese si inshuti yabo? (bis)

3. Mwigisha ntubyitayeho?
Dore tugiye gupfa!
Wowe ushobora byose,
Dutabare udukize.
Aherako arabegera
Aturisha umuyaga.
Abacyahana urukundo
Kubwo kwizera guke. (bis)

4. Kenshi, mu buzima bwacu,
Imitima iriheba;
Nubwo Yesu adusabira,
Akaduhumuriza,
Twiringire ineza ye
Ntazigera ahinduka,
Iyo intama ze zihebye
Niwe mushumba wazo. (bis)


251. WOWE UGENDA UTAGIRA IYO UJYA (Ishyushye)

1. Wowe ugenda utagira iyo ujya!
Uhunga Imana kure nta mpamvu,
Ntushak' amahoro y' inkuru nziza?
Mwana uzimiye garuka iwanyu!

2. Igihe kirashira vuba cyane 
Ariko ushobora gukizwa;
Haguruka vuba uniringiye,
Mwana uzimiye garuka iwanyu!

3. Ngwino uhabwe ikanzu iruta izindi,
Ukire imibabaro yose.
Ngwino mu munezero uhoraho;
Mwana uzimiye garuka iwanyu.


252. MWEBWE MUBUZE AMAHORO (Ishyushye)

1. Mwebwe mubuze amahoro,
Muze musange Yesu;
Ineza ye n' urukundo
Ntawe bijya biheza.
Iyo akubabariye
Wuzura umunezero;
Ubwoba bugahunga
Kuzwa, kuzwa, Yesu!

2. Mwe mwigunze mubabaye,
Yesu arabakunda;
Niwe wiyiziye ubwe
Gukiza abigunze.
Iyo akubabariye
Wuzura umunezero,
Ukareka kwigunga
Kuzwa, kuzwa, Yesu!

3. Mwebwe muhinda umushyitsi
Mutinyishwa n' urupfu,
Musange Umucunguzi
Yaruhinduye ubusa.
Tuzabanaho nawe,
Tuzimana ingoma
Hatakiriho urupfu:
Kuzwa, kuzwa, Yesu!


253. HUMVIKANYE IJAMBO RY' AGAKIZA (Ishyushye)

1. Humvikanye ijambo
Ry' agakiza:
Nshuti, Yesu aragushaka,
Musange
Utewe ubwoba n' ibyaha
Byawe byinshi:
Nta bwoba, nta gutinya
Sanga Yesu!

2. Murebe i Karuvari
Agupfira,
Yemeye kukwitangira
Abambwe.
Izere amaraso
Yeza uwanduye,
Gira ibyiringiro!
Sanga Yesu!

3. Yesu atanga impano
Y' ubuntu bwe.
Ihesha umunyabyaha
Imbabazi.
Igihe kirihuta
Ubutagaruka!
Dor' igihe cy' ubuntu,
Sanga Yesu!

4. Ngwino vuba witinda,
Ngwino ubu;
Hateguwe agakiza,
Sanga Yesu!
Numwemerera ukizera,
Urababarirwa;
Uririmbe uti: Kuzwa,
Kuzwa, Yesu. 


254. YESU ARAGUHAMAGARA (N' ubwira)

1. Yesu araguhamagara
Ngo aguhe umunezero
We ntabwo ajya ahemuka
Kuko ari Imana Ikiza
Musange, musange
Musange nonaha.

2. Mbese ni kuki wazuyaza?
Uhereye kera kose
Wanze kumutega amatwi
Ntukomeze gutinda 
Musange, usange
Musange nonaha.

3. Akuzaniye ubuntu
N' imbabazi udakwiriye
N' amahoro adashira
Ijuru n' amahirwe
Musange, musange
Musange, nonaha.


255. HARI IGIHE! (N' ubwira).

1. Hari igihe! Ub' Umwana w' Imana
Araguh' ubugingo buhoraho:
Ni Yesu! mwitabe!
Ngwino winjire ubu!

2. Hateguwe umwanya w' ibirori;
Abatumirwa bagiye mu bukwe.
Nawe uze, mwitabe!
Ngwino winjire ubu!

3. Umuryango, uragukinguriwe, 
Kubw' Umukiza ubasha kwinjira,
Nawe uze, mwitabe!
Ngwino, winjire ubu!

4. Mbese ejo uzi icyo buzacyana?
Benshi bazakomangira ubusa! 
Batane iteka!
Ngwino winjire ubu!

5. Ntuzuyaze kwakira ubuntu bwe,
Uyu munsi haracyari umwanya.
None ubu musange!
Ngwino winjire ubu!


256. UMVA IJWI RIGUHAGARIKA (Biringaniye, byumvikana)

1. Niwumve uko uhagarikwa,
None mu nzira urimo,
Ugenda wubitse umutwe
Utibuka iherezo.
Garukira Imana Ikiza,
Uronk' umunezero.
Ntawe Imana itakira!
Ese siwe Mana ikiza?

2. Yesu araguhamagara 
Nta gahato, mu buntu;
Azahana abinangira
Bakanga imbabazi ze.
Garukira Imana ikiza. .

3. Kugera i Karuvari
Ni wowe yaje ashaka,
Yababajwe bikomeye
Atubera impongano.
Garukira Imana ikiza. .

4. Iryo jwi riragutota:
Izere Yesu none!
N' umwiringiza umutima 
Urabona amahoro!
Garukira Imana ikiza. .


257. URUMVA YESU ATI NGWINO (N' ubwira, bifatanye)

1. Urumva? Yesu ati: « ngwino!»,
Aragutegereje.
Iryo jwi ridahinyuka
Warirwanyije kenshi.

Igihe gihita vuba,
Ukingurire Yesu.
Wumvire Icyo akubwira;
Banguka, ntukererwe!

2. Ubupfu bwo muri iyi si,
N' ibishukana byayo,
Bimaze igihe kinini
Biguhumye umutima.
Igihe gihita vuba, (etc)

3. Kubwo gukunda umugome,
Yesu yemeye gupfa;
Uwo mukiza uhebuje
Ni wowe yabambiwe.
Igihe gihita vuba, (etc)

4. N' ubu aracyakomanga;
Kingurira umukiza,
Maze umuseke usesuye
Uzagutambikira.
Igihe gihita vuba, (etc)

5. N' ubu umukiza arahari,
Ntutegereze iby' ejo.
None n' umunsi w' ubuntu
Dore ateze amaboko.
Igihe gihita vuba, (etc)


258. NJE UKO NDI (Muramya)

1. Nje uko ndi ntacyo nitwaje,
Cyeretse amaraso yawe
N' ijwi ryawe rindarika,
Ntama wera, ndaje! (bis).

2. Nje uko ndi ntentebutse,
Nshidikanya igihe cyose
Ndwana n' isi mfite ubwoba,
Ntama wera, ndaje! (bis)

3. Nje uko ndi, warankunze
Maze umbera impongano,
Mbasha kuba uwawe none,
Ntama wera, ndaje! (bis)


259. UMUKIZA ARAKOMANGA (N' ubwira)

1. Umukiza arakomanga:
Kingura, kingura none!
Akuzaniye agakiza:
Kingura, kingura none!
Akuzaniye ubuntu bwe,
Arashaka umwanya Iwawe;
Igihe gihita vuba,
Kingura, kingura none.

2. Kingura, arababarira;
Kingura, kingura none!
Akira impano atanga,
Kingura, kingura none!
Reka ibidatunganye:
Ashaka kukubohora
Yuzuza amasezerano.
Kingura, kingura none!


260. YESU UMWANA W' IMANA (N' ubwira byumvikana)

1. Yesu umwana w' Imana yaje muri iyi si
Gushaka no gukiza abazimiye.
Abasha kukuruhura Intimba zawe,
Uramuzi? (bis)

2. Uzi ibyo yababajwe I Karuvariyo?
N' uko yihanganiye umusaraba?
Uzi ko kubwo urupfu rwe yakwishyuriye?
Icyo cyaha? (bis)

3. Ese uzi agaciro k' amaraso yeza?
Akuraho ibyaha byawe iteka?
Uzi ko agutsindishiriza akuzanira,
Amahoro? (bis)

4. Niba utarabona ubuntu n' imbaraga
Bya Ntama w' Imana wabambwe ku giti,
Tebuka umusange urabohorwa byuzuye.
Niwizere! (bis)

5. Akira imbabazi, agakiza n' ubugingo;
Bibonerwa mu kwizera amaraso ye.
Hano mu isi umukurikire mu nzira
Iboneye. (bis)

6. Umukiza arakurarika umwitabe:
Ngwino wumve umunezero aha abe.
Mwitabe uyu munsi kuko igihe cyihuta,
Umwizere! (bis)


261. IYABA MWARI MUZI UMUKIZA WANJYE (Ishyushye).

1. Iyo mumenya Umukiza wanjye!
N' Inshuti idahana Irut' Izindi.
Itwitah' Isenga Ikatwingingira.
Ni yo nanjye mwese mbifuriza.
Umukiza ukunda, Mumushakeho
Ubucuti nyabwo n' ubuhungiro.

2. Iyo mumenya amahoro yimbitse
Umukiza yashyize muri njye!
Ni ayo mw' ijuru isi ntijya iyatanga,
Adudubiza ava i Gologota.
Umukiza ukunda …

3. Iyo mumenya ibyiringiro byanjye
Biva ku Mana iri mw' ijuru!
Mbeg' uko ijwi ryayo rihumuriza;
N' indoro yayo ikanezeza!
Umukiza ukunda …

4. Nimumenya uburyo Yesu abakunda
N' uburyo umutwaro we woroshye;
Nuko ntimwiharire ubwo butunzi,
Mwamamaze ibyo yabakoreye!
Umukiza ukunda…


262. MURWA WERA WA ZAHABU (N' ubwira)

1. Murwa wera wa zahabu,
Ninde uzakwinjiramo?
Mbese ninde uzemerwa,
Kujya hafi y' Imana?

2. Umunyabyaha wogejwe 
Mu maraso ya Kristu,
Ni we uzinjira iwawe
Akijijwe, yejejwe.

3. Ashimishijwe no kwera,
Azinjira mu ijuru,
Azashimishwa iteka
N' ineza y' Umukiza.

4. Azitegereza ikuzo
Rya Ntama wera wishwe;
Azaririmba gutsinda
Mu munezero iteka.

5. Ikuzo ni ry' udukunda!
Imbaraga, butware!
Yesu ashyirwe hejuru
Ubuzira herezo!


263. MUZE KU MUKIZA UBAKUNDA (N' ibakwe)

1. Musange Umukiza ubakunda
Niwe witanze ku giti;
We ubwe arashaka kubakira,
Nimwe ategereje.
Mbega umunsi mwiza, Mukiza,
Ubwo uzatubumbatira
Mu buturo bw' Imana Data,
Tuzahaboneka!

2. Ubu arabahamagara;
Arabaha umunezero.
Muhe uwo mutima utumvira,
Akiza byuzuye.
Mbega umunsi mwiza Mukiza!(etc. 

3. Igihe kirahita vuba;
Ninde wamenya iby' ejo?
Umukiza ari mu iyi mbaga,
Ateze amaboko!
Mbega umunsi mwiza Mukiza!(etc. 


264. Ngwino wowe urira (Mutuje)

1. Ngwino wowe urira,
Sanga umukiza.
Mu gihe ubabaye
Mubwire byose:
Mubwire udatinya,
Yesu umukiza,
Yumva Ibikugoye.
None wirira. 

2. Ngwino, kubw' ineza,
Ni uwo kwizerwa
Amara agahinda
Ndetse n' akaga.
Yita ku barushye
Akabahoza.
Izere ijambo rye 
Kandi wirira.

3. Maze, k' uruhijwe,
Umumenyeshe
Ubuntu bw' Imana
N' uko idukunda.
Mubwire yizere 
Yesu Umukiza.
Aramunezeza:
Ntarire ukundi!


265. MURI IYI SI NO MW' IJURU (N' icyubahiro)

1. Muri iyi si no mu ijuru,
Nta zina nk' irya Yesu,
Nta nirindi rinezeza
Nk' iry' uwadupfiriye.
Izina…Izina. .
Ry' Umwana uhoraho
Izina. . zina. .
Ariryo Emanueli.

2. Naho umuntu yakomera
Akanamenyekana,
Izina ryose bamwita
Yesu aramuhebuza. 

3. Mu mibabaro arampoza,
Ajya andinda kwiheba;
Asubizamo ubutwari
Mu mutima ubabaye.

4. Mbega umunezero mwinshi
Yuzuza umunyabyaha!
Nta numwe wo muri iyi isi
Wagereranwa nawo.


266. MUSANGE UMWAMI W' UBUGINGO (N' umwete unezerewe)

1. Musange umwami w' ubugingo,
Nimusange Nyagasani!
Niwe ubararika uyu munsi.
Kubw' ijambo n' umwuka we.
Uwiringira Ineza ye
Ntazigera amuhana. (bis)

2. Yesu, gukiranuka kwacu,
Yadukinguriye ijuru;
Kuko yitanzeho igitambo,
Apfira ibyaha byacu.
Uwiringira ineza ye
Ntazigera amuhana. (bis)

3. Nimuze rero mwiringiye
Maze mwakire ubugingo;
Mukijijwe n' imbaraga ze,
Muzanezerwa iteka.
Uwiringira ineza ye
Ntazigera amuhana. (bis)


267. HARI IGITARE CY' ITEKA (Byumvikana)

1. Hari igitare cy' iteka,
Cyateguriwe urushye,
Nk' ubwugamo buturinda
Bwashinzwe mu miraba.

Igitare n' igihome,
Ubwihisho bundinda,
Ubuhungiro mu kaga:
Ni Yesu umucunguzi!

2. Umuraba urahorera
N' umuyaga urahuha;
Kristo ubwe niwe shingiro
Ry' ikiringiro cyanjye.
Igitare n' igihome. .

3. N' ubwo amahindu yakabya
Hanacuze umwijima;
Mu mvura nyinshi ndatuza
Ntegereje umuseke.
Igitare n' igihome. .

4. Muri ayo mahindu menshi
Wabonye ubwo bwugamo?
Fata ukuboko kwa Yesu, 
We wankijije ibyaha.
Igitare n' igihome…


268. YESU MUKIZA, WANJYE (N' ubwira)

1. Yesu, Umukiza wanjye,
Nkuruhukiraho!
Mbese ku munyabyaha
Hakwiye iki kindi?
Ayobowe n' umucyo
Mu rukundo rwawe,
Agana Inzu ya Data
Umunsi ku wundi
Ngo abe mu byishimo.

2. Mu nkubi y' umuyaga
Umba hafi iteka,
Unsubizamo intege
Ukanankomeza.
Ni mu mutima wawe
Mbonera ubwihisho
Na Satani wirushya
Ntabwo yankuramo.
Yesu Umukiza wanjye…

3. Muri wowe ndanesha,
Mfite n' amahoro.
Nzaguhesha ikuzo
Iteka n' iteka.
Niba isoko y' iby' isi
Inezeza ikama,
Urampagije iteka,
Ndiho cyangwa mfuye!
Yesu Umukiza wanjye…


269. MUNYABYAHA NGWINO (N' ibakwe)

1. Munyabyaha ngwino,
Sang' umukiza;
Ateze amaboko,
Tinyuka ugende.
Niwe ukurarika:
None mwitabe,
Niba ushidikanya
Murebe abambwe.

2. Yaragucunguye,
Aragupfira,
Emera ubuntu bwe,
Wizeye gusa.
Uhabwe ubugingo
Bw' iteka ryose;
Yabaye impongano
Y' icyaha cyose.

3. Yesu ashaka
Kuba uwawe iteka.
Akumenyesheje
Urukundo rwe.
Ngwino wiringiye
Agukomeze,
Niwe byiringiro,
Niwe butunzi.


270. ESE UHEREYE UBU UFITE? (Byumvika)

1. Ese, uhereye, ubu ufite
Ibyiringiro bihoraho?
Waronse udashidikanya
Ukuramirwa na Yesu?
Njye mfite umukiza,
Niwe umpagije.
Njye mfite umukiza,
Ni nawe byiringiro byanjye.

2. Igihe utentebutse,
Igihe ubuze umunezero,
Ese uhumurizwa nande?
N' iyihe nshuti uba ufite,
Njye mfite Umukiza,
Niwe umpagije.
Njye mfite Umukiza,
Mbega uko ijambo rye ari ryiza!

3. Haba none cyangwa cyera,
Iyo wigunze ubabaye,
Ushaririwe n' ubuzima,
Ese ukomezwa nande?
Njye mfite Umukiza,
Niwe umpagije.
Njye mfite Umukiza,
Niwe nishingikirizaho.

4. Iyaba wari wishyize 
Mu maboko ya Yesu Kristu!
Ukemera kwakira ubuntu!
Nshuti musang' uzabaho;
Njye mfite Umukiza,
Niwe umpagije.
Njye mfite Umukiza,
Hahirwa umurangamiye!


271. SANGA YESU (Unezerewe)

1. Sanga Yesu: (2) araguhamagara!
Wakomeje kwinangira,
None ubu musange!

2. Ko agukunda, 2) ko agukunda none!
Aragushaka uko uri,
None ubu musange!

3. N' imbabazi, (2) k' umusanze wese.
Akira agakiza atanga:
None aha musange!

4. oza ibyaha, 2) uko byasa kose.
Uyu ni umunsi w' ubuntu:
None aha musange!

